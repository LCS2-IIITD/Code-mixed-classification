कि का लइलिअउ हे ? माय तराजु - पसेरी लवलक । नेउरिया एगो बांड़ी लेलक आउ गदहबा
के ठाय - ठाय पीटे लगल आउ गदहा झर - झर रुपेया असरफी हगे ल्गल । नेउरिया के चचानी
कहलक कि नेउरिया केतना कमायल आउ हमनी के लइकन कुछो नऽ । से नेउरिया के भइवन
कहलन कि ए भाई तू हमरा गदहबा दे दऽ आउ कुच्छो दाम ले लऽ । नेउरिया कहलक कि
साठ रुपेया दाम दे दऽ हम दे देबवऽ । भइवन साठ रुपेया देके गदहा ले लेलन आउ बाँड़ी
उठा के लगलन सोंटे । मारते - मारते ओकरा जान मार देलन बाकि गदहा एको रुपेया - असरफी
न हगलक ।
बेचारा गदहा रुपेया हगे कहां से ? जेतना खैलक हल से हग देलक । से बिना
सोचले - समझले कोई काम न करे के चाहीं , न तो हाथ से रुपेयो जा हे आउ गदहो मर जा हे ।
ठीके कहल गेल हे कि बिना बिचारले जे करे पछतवते जीये - मरे ।
एगो हलै अंधरा औ एक ठो लंगड़ा । ऊ दु्नु एक दिन सोचलकै कि हमनी बैठल की
करऽ ही से चल कमा्य ला । तऽ ऊ दुनू एक ठो ढोल ललकै आउ ओता से चललै । चलते - चलते
हो गेले अंधार । अन्हरा पुछलकै कि अरे लंगड़ा केतना दिन हे रे ?  तो लंगड़ा कहलकै कि
सांझ हो गेलो । तो अन्हरा कहलक अबकी फिर से देखीं तो एक ठो बाघ के माँद हौ ? तो
लंगड़ा कहलकै कि हां एक ठो बाघ के मान्द हौ । तो ओकरा में ऊ दुनू बैठ रहलकै औ दुनू
ढोल बजावे लगल । तो बाघ सुनलक कि अरे हमर मंदिरिया मै ढोल बजवअऽ हे तो बाघ ओता
अयलै आउ ऊ दुनू से पूछलकै कि तू कौन ही ? तो अंधरा पूछलकै कि तूं कौन ही ? तो बाघ
कहलक कि हम सेर ही तो अंधरा कहलक कि हम सवा सेर ही । एतना जे सुनलक बाघ से
ऊ  से भागे लगलै । सियरा बाघ के भागो देखैंलकै तो ऊ ओकरा से पुछलकै कि
कहां भागल जा हीं बाघ मामू ? तो बघवा कहलकै कि हम्मर घर में सवा सेर अयलौ हे । तो
सियरा कहलकै कि ऊ सवा सेर न हो ! ऊ दुनू अंधरा - लंगड़ा हो ! फिनू कहलकै कि चलहीं
तो देखऽ लिअउ ? बाघ कहलक ऐसे हम न जयवो से दुनू गोड़ बान्ह ले । गोड़ बान्ह के ऊ
दुनू चलल तो अंधरा पूछलकै लंगड़ा से कि रे लंगड़ा बाघ की करऽ हौ । लंगडा कहलकै
कि बाघ अबरी सियरा के साथे आवऽ हकौ । तो अंधरा कहलकै कि आवे देहीं रे । जब बाघ
ओता अयलै तो अंधरा कहलकै कि सियरा के छोड़ के बाघ के पकड़ऽ । एतना जे सुनैलकै
से बाघ भागे लगलै । भागते - भागते सियरा मर गेलै तो बाघ ओकरा खोल के भाग गलै ।
भागते - भागते ऊ बघवा एगो पहाड़ पर पृहुंचलै । उहाँ सब बघवा पंचायत कर रहले
हल । जाके कहलक - भयवन हमर घर में सवा सेर अ्यलो हे 
लंगड़ा कहलक कि हा अबरी एक सौ बाघ आ रहलौ हे । अंधरा पूछलकै - देखी तो एक ठो ताड़ के
पेड़ हौ । लंगडा कहलकै कि हां एक ठो ताड़ के पेड़ हौ । ओकरा पर दुनू चढ़ गेलै । जब सब
बाघ अयलै तो देखलकै कि ऊ दुनू नै हे । तऽ एक ठो बाघ कहलकै कि ऊ की ताड़ा पर हौ ।


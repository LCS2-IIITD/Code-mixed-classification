इहाँ लड़की के अप्पन महल में नीन टुटल तो " हाय साधु बाबा , हाय साघु बाबा " कह
के रोवे लगल आउ चिल्लावे लगल । ओकरा कोई पता - ठेकाना ना मिलल हल । जब राजा के
 मालुम भेल कि लड़की के फाटक खुला हे आउ लड़की " हाय साघु बाबा " कहके चिल्लाइत 
हे तब सभे लोग सुनके कहे लगलन कि लड़की पगला गेल हे । बाकि लड़की कहलक कि 
जब हम सादी - बिआह करब तो ऊ साधु बाबा से ही करब । राजा साधु बाबा के खोजे ला
नउआ ब्राह्मण के भेजलन । नउआ ब्राह्मण ढेर दिन के बाद खोजइत - खोजइत ओही जगह
 पहुँचलन जहाँ जंगल में साधु बाबा के साथे बाघ आउ सियार रहऽ हल । दूनों डरइत - डरइत 
ऊहाँ गेलन । देखइत हथ कि एगो साधु बाबा आसन पर बइठल हथ । जाके दुनों जानी दंड
परनाम कयलन । साधु बाबा बइठे लागा आसन देलन । एकर बाद पुछा - पुछी होवे लगल । 
सबहे हाल मालुम हो गेल । पहिले तो साधु बाबा बिआह करे खातिर नाहिं - छाहिं कयलन । 
बाद में फिर तइयार हो गेलन आउ कहलन कि विआह एही सर्त पर करब कि बाघ भी साथे - साथे 
जायत । ई सर्त पर साधु बाबा के बिआह ओही लड़की से हो गेल । बाघ भी ओहीं पर रहे 
लगल । बाघ ला एगो पिंजड़ा बनावल गेल जेकरा से गाँव - गिराँव के अदमी के घोखा न दे
 सके । पिजड़े में बाघ के खाना - खोराक मिल गेल । कुछ दिन के बाद राजा के इयाद पड़ल कि
 जरा हम अप्पन घरे जइती हल । तब ससुर कहलन - बबुआ एहु तो तोर राज - पाट हवऽ बाकि
 जा , फिन वल अइहऽ । 
राजा के दमाद उहवाँ से बोरा - के - बोरा ढेर मानी किसमिस लेके चल देलन आउ उहाँ 
पर पहुंचलन जहाँ पर घोड़ा के छोड़ अयलन हल । बारह बरस में ठीक एक दिन बाकी हल । 
घोड़ा अप्पन परान तेयागे ला चारों टीगं ऊपर करके चीत पड़ल हल । परान छोड़इत हल कि
 ओइसहिं जाके राजा घोड़ा के कान में कुछ कहलन । अप्पन मालिक के बोली सुनते ही घोड़ा
 के कहवाँ से ताकत आ गेल कि फुरफुरा के उठल । जइसहीं घोड़ा उठल ओइसहीं राजा घोड़ा 
के खाय ला किसमिस के बोरा खोल देलन । घोड़ा खाय के मस्त हो गेल आउ उहवाँ से अप्पन 
राज में जाय के सब तइयारी कर देलन । जाइत - जाइत राजा जब अप्पन राज मे पहुँचलन तब
 अगल - बगल के गाँव के लोग कहलन कि ई राह से मत जा बाबू । ई राह में एगो दइतिन सब
के खा जाहे । से ओने कोई लोग ना जाय । राजा क लड़का कहलन कि अप्पन घर - दुआरी भी 
छोड़ दीहीं । ऊ केकरो बात ना मानलन । घरे अयलन तो उनकर दइतिन बहिन बड़ी खुस होयल 
आउ मन में कहे लागल कि तहिनों तो नतिया के बेटा भाग गेल हल । अबकी कहाँ जायत ! 
एही से ओकरा कहाँ उठाऊँ , कहाँ बइठाऊँ खुब स्वागत कयलक । पूड़ी पका के नस्ता करेला 
देलक आउ एगो ढोलक देलक कि लऽ बबुआ एकरा बजावइत रहिहँऽ । हम आवइत हिया । 
इतना कहके दइतिन उनकर घोड़ा के मार  के चीर - फाड़ के खाय लगल । ढोलक के अवाज
मिलइत रहे । से दइतिन के मालुम होइत हल कि अभी भइवा नस्ता करइत हे ,  जेकरा से खूब 
मस्त होके खाइत हल । एकरे बीच में एगो बिलाई आके राजा के लड़का से कहलक कि तूँ 
बड़ी मौज से पूड़ी खाइत हऽ राजा , बाकि तोर जान अब तुरत चल जतवऽ । देखऽ तोर बहिन 
तोर घोड़ा के चीर - फाड़ के खाइत हवऽ आउ ढोलक बजइत रहइत तक आनन्द स खतवऽ ।
ओकरा पता चलइत रहतई कि भइवा अभी नस्ता करइत हे । राजा के लड़का पूछलक कि हमरा
 बचे के का उपाय हे ? बिलाई बोलल कि अब भागे बिना कोई दुसर उपाय नऽ हे । लावऽ






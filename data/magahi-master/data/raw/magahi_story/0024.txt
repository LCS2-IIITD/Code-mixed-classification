अहेरी कुमार आउ बलकी कुमारी

सुता के चारो बगल से पहरा देवे लगलन । ऐही घड़ी इन्द्रासन के दुगो परी अकास में उड़ल
 जाइत हलन । 
लड़का के सुरत देखके ओहनी कहलन कि अइसने लड़की के साये एकरा बिआह होवे
 के चाही । अकास में सागरो घूमेओली परी सात समुन्दर गंडक पार एगो राजा के अहसने सुन्नर
 लड़की देखलन हल । ऊ चनरमा के जोति नियन बरऽ हल । से ओहनी परियन लइका के
 पलंग सहिते उड़ा के ले गेलन आउ ऊ लड़की जहाँ अमन महल के कोठा पर सुतल हल , 
आकरे बगल मे पलंग रख देलन । एही बीच में जब लड़की के नीन टूटल तब देखलक कि
 एगो लड़का सुतल हे । ओकर सुरत देखके ऊ मोहित हो गेल । परी लोग अप्पन पाँख से खुब
 जोर से हवा कैलन तो लड़की के नीन आ गेल बाकि लड़का के नीन टूट गेल तो देखलक  कि
राजमहल मै एगो लड़की के पलंग भिरू सूतल हे । लड़की के सूरत देख के लड़का मोहा गेल । 
एतही घड़ी परी लोग फिनो पाँख से हावा कैलन तो लड़की के भी नीन दुट गेल । दुनो सोचलन 
कि हम सपना तो न देखइत ही ? फिन लड़की लड़का से पुछलक कि अपने के कहाँ मकान 
हे ? लड़का सब हाल बतौलक तो लड़कियो अपन हाल कहलक । बात - बात में दुनो मैं परेम
 हो गेल आउ दुनो एक - दुसर के अँगूठी बदल लेलन । एकरे बीच परी लोग खुब जोर - जोर से 
पाँख फड़फड़ा के हवा कैलन तो ओहनी दुनो के फिनो नीन आ गेल ।
एकरा बाद दुनो परी ओहनी के पलंग अदला - बदला करके राजा के लड़का के ओही 
जंगल में आन के ओहिजे पलंग रख देलन जहाँ सिपाही लोग पहरा देइत हलन । सबरे लड़का
उठल तो लड़की के न देखलक । ऊ " हाय बलकी कुमारी , हाय बलकी कुमारी " कहके चिल्लाय लगल । सिपाही लोग देखइत हथ कि पलंग दुसर हे आउ एकर अँगुठियो दुसर हे । लड़का
कहलक कि हम जब सादी करब तो ओही लड़की  " बलकी कुमारी " से करब ।
 एने जब लड़की के नीन टूटल आउ लड़का के न देखलक तऽ " हाय अहेरी कुमारा , हाय
 अहेरी कुमार " कहके रोवे लगल । सबे लोग  देखके कहलन कि लड़की पगला गेल हे । बाकि
 एकरा बाद देखइत हथ कि पलंग दुसर हे आउ हाथ में अँगूठी भी दूसर हे । तब लड़की बोलल 
कि जब हम बिआह करब तो  " अहेरी कुमार " से ही करब । 
दुनो दने के राजा ही से नउवा - ब्राह्मन लड़का - लड़की खोजे निकलन कि अहेरी कुमार कहवाँ के लड़का हे आउ बलकी कुमारी कहवाँ के लड़की हे । अगर पता चल जाय तो दुनो
 के बिआह हो जायत । खोजइत - खोजइत थकल - पिआसल दुनो दने के नउवा - ब्राह्मन एके  जगह 
पर जुट गेलन । दुनो दने से पुछा - पाछी होवे लगल तो सबहे हाल मालूम हो गेल । सब के 
बड़की खुसी भेल आउ ओही जगह पर गनना - मनना कैल गेल । निश्चित समय पर
लड़का - लड़की के बिआह भे गेल । लड़का रोसगद्दी कराके लड़की के अपने घरे ले अयलक 
आउ खुसी में रह के राज - पाट चलावे लगल ।





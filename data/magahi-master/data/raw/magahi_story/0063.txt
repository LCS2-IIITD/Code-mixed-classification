रानी पानी मांगलक तो चमइनिया ओकरा डोल धरा देलक । रानी पानी भरे लगल तो चमइनिया
 ओकर सब गहना-गुड़िया आउ कपड़ा-लता ले लेलक आउ ओकरा कुइयां में ढकेल के अपने
 पहिन लेलक । सब कपड़ा आउ गहना पहिन के ऊ चुकु-मुकु बइठ गेल । जब छोटका लड़कावा डोली-खटोली लेके आयल तो ओकरे रानी समझ के डोली में बइठा के घरे ले गेल ।
 सादी-बिआह के तइआरी होवे लगल । तैयारी में एक दिन चारो भाई बाहर जा रहलन 
हल कि ओही कुआं पर पानी पीये गेलन । सबसे पहिले बड़का भाई बालटीकुआं में डाललन 
तो ओकरा में बड़ी सुन्नर फूल देखलन । ऊ ओकरा छाने ला चाहलन बाकि केतनो उपाय 
कयला पर फूल न छनायल । फिनो मंझिला भाई आउ संझिला भाई कोसिस कयलन बाकि 
फुल न छनायल । तो अंत में छोट्टका भाई कुआं में डोल डाललन । फूल एक पोरसा ऊपरे
 उछलके बालटी में आ गेल घरे आके फूल रखे ला देलन तो चमइनियां ओकरा बाहर राख
 पर फेंक देलक । उहा फुल-सागा जम गेल । साग कबार के लावल गेल आउ बनावे ला ओकरा 
देल गेल तो ओकरो चमइनियां फेंक देलक । फिनो बेल जम गेल । एगो माली देखलक तो 
ओकरा कवार के ले गेल आउ कहलक कि फरतवऽ तो तोरा आधा बांट के देबवऽ । जब बेल फरल तो एक्के गो । से लड़कावा कहलक कि अबरी हमरा दे दऽ फिनो फरतवऽ तो तूं ले
लिहंऽ । बेल लेके ऊ घरे आयल तो ओकरा फोड़लक आउ ओ में से बेलमंती रानी निकल
अ आयल । फिन तो चमइनिया के गड़हरा खान के ओकरा में भरा देल गेल आउ बेलमंती रानी से ऊ सादी कर लेलक । ई तरह से इरखा मँ कहल बात के ऊ भारी तकलीफ सहके भी पूरा
 कयलक । अदमी के कोई काम अइसहीं पूरा करे के चाहीं ।

 अपन किस्मत के कमाई
। 
 एगो बदसाह के सात गो बेटी हले । एक दिन बादसाह अप्पन बेटी से पुछलन कि
तोहनी केकर किस्मत से खा हें ? सातो में छह बेटी कहलन कि बाप-जान हम तोर किस्मत से खा ही बाकि छोटकी बेटी कहलक कि हम अप्पन किसमत खे खा ही । ई सुन के राजा के खीस बर गेल आउ ऊ बेटी के घर से निकाल देलन । जायत खानी ओकर माप ओकर जूरा
 में एगो लाल बांध देलक आउ डोली पर चढ़ा के एगो लौंड़ी के साथे जंगल में भेज देलक । 
जं।जंगल में लौड़ी आउ राजा के बेटी गरीब-गुजारी से रहे लगलन । ओकरा नेहयला भी कई दिन 
हो गेल । एक दिन एगो पासी ताड़ पर चढ़इत हल । राजकुमारी दासी से कहलन कि पसिया 
से कह कि ह्मारो खगड़ा गिरा देवे । पसिया ढेर मानी खगड़ा गिरा देलक । राजकुमारी ओकरे से अड़ोत करके नेहा लेलक ।  नेहायते खानी जुड़वा में से लाल गिरल । र्ड लाल ऊ दाई के 
देलक आऊ कहलक कि ' तूं बजार में जाके एकरा बेच दे । सूई-डोरा आउ फुल काढ़े के थोड़ा 
साज-समान ले अइहें । लौड़ी जा के बजार में लाल बेच देलक आउ सूई-डोरा के साथ-साथ सब जऊरी समान लेले उायल आउ राजकुमारी के दे देलक । राजकुमारी रोज गिलाफ मर आउ
 रूमाल पर फुल काढ़े लगल । दाई ओकरे बेच के रोज खाय के समान लावे लगल । इ तरह
 से राजकुमारी दाई के साथ रहे लगल आउ कमाई करके मजे मे खाय लगल । जे फाजिल पैसा 
बचे ओकरा हिफाजत से ऊ जमा करे लगल ।






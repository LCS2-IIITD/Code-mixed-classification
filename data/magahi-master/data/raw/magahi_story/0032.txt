राजकुमार आउ मयनावती रानी 

के दमाद ( मयनावती ) कहलन कि हमरा ही के चाल हे कि जब तक रोसगद्दी करा के न ले जाय
 तब तक मरद - औरत एक साथे न सुते । मयनावती जादूबजाने में माहिर हल । से ऊ जान गेल 
हल कि पनेरनिया हमर राजा के भेंड़ा बना के बान्हले हेय । इहाँ राजा के कोई लड़का न हल 
से सब राज - पाट मयनावतिये के हो गेल हल ।
 जब राजा के दमाद ( मयनावती ) राजाद्दी पर बइठल तो परजा के बोला के सब मलगुजारी 
माफ कर देलक । एकरा बाद जब कुछ दिन बीतल तो राजा फिनो सब परजा के बोलौलन कि
सब लोग अप्पन - अप्पन बैल - गोरू आउ सब कुछ के  गिनती करा लऽ । सबे अप्पन - अप्पन 
जनावर के गिनती करा लेलन तब सब कहलन कि पनेरनिया अपन जनावर के गिनती न करौलक 
हे । पनेरनिया के बोलावल गेल । पनेरिन अपन भेंड़ा के साथे आयल तो राजा के दमाद
 कहलन - अगे पनेरिन ,  जल्दी से ई भेंड़ा के अदमी बनावऽ न तो हम जान से मार देबऊ । डरे 
पनेरिन भेंड़ा से अदमी बना देलक । एकरा बाद पनेरिन के गड़हा भरवा देलन आउ राजा से
सबहे हाल कहलन । एकरा बाद राजा ( मयनावती ) अप्पन ससुर से कहलन कि हम अप्पन देस
 से लौट के आयब तो रोसगदी करा के ले जायब । राजा हुकुम दे देलन । 

एकरा बाद मयनावती आउ उनकर मरदाना ( राजा ) दूनो घोड़ा पर चढ़के चललन । दूनो
 के जाइत - जाइत एक जगुन साँझ हो गेल तो अनजाने में एगो ठग ही ठहर गेलन । घर में सास , पतोह आउ बेटी हलन , ठग कहीं ठागी करे चल गेलन हल । रात में राजा - रानी के खुब सोआगत 
कैल गेल बाकि सुते ला अलगे - अलगे कोठरी देल गेल । जब आधा रात भेल तब ठग के बेटी
 तलवार लेके राजा के कोठरी में घुसल आउ छाती पर चढ़ के जान से मारे लागि तइयार हो गेल । राजा ठग के बेटी के फुसलावे लगलन । मनावइत - फुसलावइत जब ऊ मान गेल तो ठग के बेटी कहलक - हमर बाप - भाई के दूगो साँढ़िनी हेय । एगो अस्सी कोस भागऽ हे आउ एगो 
साठ कोस भागेओली हे । जाके खोल के ले आवऽ । हमनी तीनो इहाँ से भागऽ चलब । राजा
 साँढ़नी के पास गेलन तो चिन्हे में ना आयल आउ साठ कोस चलेओली साँढ़नी के खोल के
 लवलन । ओही साँढ़नी पर तीनो चढ़के भाग चललन । जब ठग लोग अयलन तो सास - पुतोह 
कहलन कि दूगो अइसन मोसाफिर आयल हल जेकरा से हमनी बइठल खइती हल । सुन के
 ठग खयवो - पीबो न कैलक आउ तुरंत साँढ़नी के मँगौलक तो देखलक कि अस्सी कोस 
दूउगेवाली साँढ़नी बचइत हे । दुनो ठग साँढ़नी पर चढ़के दउगलन आउ थोड़ ही दुर जाके
 ओहनी के पीछा कर लेलन । जब ठग के बेटी पीछे घुरके देखलक तो भाई - बाप ओहनी के 
पीछा कर रहलन हल । ऊ राजा से कहलक कि अपने दुनो एही बड़ के पेड़ पर चढ़ जायब 
आउ हम नीचे बइठ के रोयब कि नतिया - छौड़ा पुत्ता हमरा भगवले जाइत हे भइया ! फिन हम
 अस्सी कोस दउगेवाली साँढ़नी एही बरोह तर लगवले रहब । जब भाई - बाप पेड़ पर चढ़
जयतन तब तोहनी दुनो अस्सी कोस वाली साँढ़नी पर उतर जइहँऽ आउ हमनी तीनो कोई भाग 
चलब । 
जब ठग भिरू पहुँच गेलन तो राजा आउ रानी पेड़ पर चढ़ गेलन । एने ठग के बेटी
 कहे लगल कि देखऽ न भइमा , नतिया हमरा बरिआरी भगवले जाइत हवऽ । से लावा सँढ़िनियाँ थमले रहिवऽ । तोहनी दुनो पेड़ पर चढ़के पकड़ लिहँऽ , नतिया जयते कहाँ ? दुनो ठग जब






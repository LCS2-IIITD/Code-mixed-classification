सब साथी उहां से चल देलन । राजा के बेटा घोड़ा के पेड़ में बान्ह देलन आऊ लोटा
में पानी लेके मैदान में बइठलन तऽ देखइत हथ कि एगो सियार आउ सिआरिन रोइत हे कि
“ बाप रे बाप , केकर राज मै रहबई, कहसे रहबई ”  । राजा साहेब के आजे बिआह होके आयल
हे आउ सांप काटे दउड़ल जाइत हे । अब एके हाथ बाकी हे । कोई जाके उनका बता देतन
हल तो हमनी के रहे के अजादी हल , नऽ तो दुख में रहब कि सुख में  । एतना बात बेटा
विजय सुनलन तो मैदान से उठ के कुल्ला - कलाली भी नऽ कयलन , घोड़ा पर चढ़ गेलन आउ
तुरते उहों पहुंच गेलन । घोड़ा के घोड़सार में बान्ह देलन आउ तेगा लेके माय - बाप जहां सुतल
हलन , चल गेलन । जाके देखलन कि अब सांप के काटे में एके बित्ता बाकी हे । बेटा विजय
सांप के तेगा मारलन । साँप कट गेल । आउ ओकर एक बुन खुन माय के छाती पर पड़ गेल ।
बेटा विजय सोचलन कि माय तो हहये हे से धोकड़ी से रुमाल निकाल के मुंह में लेके पोछे
लगलन । रानी पुछलन कि के हे  । विजय बोललन कि हस तोर बेटा विजय ही । रानी छोड़
देलन । विजय अप्पन महल में चल गेलन । सबेरे फिन विजय मैदान गेलन तो रानी
खटवास - पटवाख लेके दाई के बोला के कहलन कि राजा साहेब के कह दऽ कि रानी नऽ
बचतथुन। ई बात दाई राजा से जाके कहलक । इतना सुनके राजा बेयाकुल हो गेलन । कल्हे
रानी अयलन हे आउ आज का हो गेल ? राजा महल  में अयलन आउ रानी से पुछलन कि
तोरा का हो गेल ?  से बतावऽ ! रानी बोललन हमरा कुछो नऽ भेल हे । ई बतावऽ कि सादी
कयलऽ हे अपना ला कि बेटा बिजय ला । एकरा पर राजा जबाब देलन कि अपना ला । रानी
कहलन कि बेटा बिजय के खादे - भूसे भरबा तऽ इया राज से निकाल दऊ । तवे हम जीववऽ
नऽ तऽ नऽ जीववऽ । एकरा बाद राजा ऊत्रहरी आ गेलन । उहाँ पर चार गो अदयी बइठल
हलन । ओखनी से ई बात कहलन । ई पर ओखनी कहलन कि जान काहे ला मारबहुन, राज
से निकाल दऽ, कर्हा कमायत-खायत । इतना सुनके राजा फाटक पर कागा पर लिख के सटवा
देलन कि असल के खून के होयवऽ बेटा तो महल के भीतर नऽ जयवऽ , आउ कमअसल के
होयवऊ तो भीतरे जयवऽ । जब विजय मैदान से लौटलन तो दरवाजा पर के लिखल पढे
लगलन । एकरा बाद हाय के लोटा घुमाके बीग देलन से लो्टा लोघड़ाहत अंगना में गिरल आउ
अपने उहां से चल देलन ।
घरे के दाई बइठ के रोवे लगल कि बेटा विजय राज से निकल गेलन हे । कहां जाके
रहतन आउ का करतन । ई बात विजय के रानी सुन लेलन तो दुसर रस्ता से ओहू निकल
गेलन । पाछे - पाछे ओहू जाइत हथ बाकि चाल नऽ करइत हय । कुछ दूर गेला पर विजय घूर
के ताकलन से उनकर नजर पड़ गेल तो ऊ ठहर गेलन । उहां रानी भी पहुँच गेलन । राजकुमार
( विजय ) बोललन कि “ तूं कहां जाइत हऽ ,  तोरा का हरजा भेल । तोरा घर में सास , तोरा घर
में ससुर ! ” रानी कहलन कि हमरा  ई सब से कोई मतलब नऽ हे । जहां तु रहबऽ ,  उहें हमहु
रहवऽ । एकरा पर राजा बड़ी समझैलन कि तूँ लौट जा बाकि रानी न मानलन । विजय
बोललन कि तब चलऽ । उआँ से दुनो चललन एगो गछिया सहर में पहुंच गेलन । रानी अयन
मरद से कहलन कि इहां के राजा से दू परानी के रहे के जगह मांग । विजय उहाँ के राजा के
पास गेलन आउ रहे ला जगह माँगलन । उहाँ के राजा सोचलन कि ई राजा - रजवाड़ा के लइका
हे । ई से एकरा घोड़सार इ हथसार में जगह देम तो हमर राज के सिकायत होयत । इ से


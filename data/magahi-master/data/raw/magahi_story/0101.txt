
एगो छउंड़ा नियन उादमी एन्ने चल आवऽ हे । जब अपने एन्ने आवऽ हीं तो ओत्रे गलिया मे बड़ी तेजी से चल जा हे । राजा फिन घोड़ा तेजी मे दउड़वले अयलन आउ फिन पूछलन कि फिनो आयल हलउ ? बुढ़िया कहलक कि हां बबुआ अबकहीं तो एही गलिया में चल
गेलवऽ हे । राजा पूछलक कि ऊ कइसे पकड़ायतऽ बुढ़िया । कि बुढ़िया कहलक ए बाबू
 एगो उपाय हम बतावइत हीवऽ । तूं हमर पोसकवा पेहेन के कोदो दरइत रहिहंऽ । हम तोहर पोसाक पहेन के घोड़ा दउड़ावइत हीवऽ । जब तूं एहिजा दरइत रहवऽ तो ओन्ने से छुउंड़ा-चोर 
अयवे करतवऽ , तऽ तूं पकड़ लीहंऽ । राजा कहलन कि ठीके कहले बुढ़िया तूं अउरत हे , 
ले हमर पोसकवा ओन्ने अड़ोत में जाके पहिन ले ! बुढ़िया उनकर सबहे पोसकवा अड़ोत मे जाके पहेन लेलक आउ अपन लूगा के गुदरी राजा के पेहना के कोदो दरे ला दे देलक ।
बुढ़िया ( बनल छुउंड़ा-चोर ) घोड़ा पर चढ़के एक-दू फेरा चक्कर लगौलक आउ राजा के पास आ के पुछलक कि छउंड़ाचोर आयल हल ? राजा कहलक कि अभी तक तो न आयल हे । एकरे पर बुढ़िया कहलक कि राजा जी , हमहीं छउंड़ाचोर ही ! परनाम । एतना कह
के सामकरन घोड़ा आउ मीसी तलवार लेके अप्पन बापजान के पास पहुंचल । जब बापजान
 मीसी तलवार आउ सामकरन घोड़ा देखलन तो उहवां के राजा से सब हाल पुछलन तो राजा 
कहलन कि ऊ सब सच बता त देवऽ । अपने के बेटा पक्का चोर निकलल हे । एकरा से
 कोई पार न पाबतो । एकरा बाद राजा अप्पन परिवार-सहित सुख से राज करे लगलन ।
 

एगो बाबा जी हलन । ऊ बड़ा गरीब हलन । उनकर मेहरारू कहलन कि जा कहीं दूसर 
जगुन कमा खा गन । बाबा जी राह के कलेवा ला कुछ मांगलन तो जव के सतुआ पंडिताइन
 बाँध देलन । बाबा जी लेके चललन । जाइत--जाइत एगो पक्का के कुआं मिलल उहां पर बाबा
जी नेहा के खा लेलन । खाके आगे चललन तो जाइत-जाइत बीच ढाब में सांझ हो गेल । अब
 रात में जाय कहाँ से ऒहिजे एगो पीपर के पेड़ पर चढ़ गेलन । ऊ पिपरा पर सात गो राकस 
रह हलन जे कनहूं घुमे गेलन हल । ऊ सब भी साँझ खानी पहुंच गेलन । देखलन कि हम्मर घर मे के तो एगो आउ आयल हे ? ओकरा से रकसवन पूछलक कि तूं कउन हे । बाबा जी 
पूछलन कि तू कउन हे ? तब ओहनियो बोलल कि हमनी राकस ही । तब बाबा जी कहलन 
कि हम राकस के भाई भोकस ही । रकसवन पृछलक कि तोर दांत कइसन हऊ । रकसवन नीचे 
हल से बाबा जी उपरे से लोटा गिरा देलन आउ कहलन कि देख दाँत । लोटा गिरल से एगो राकस के मुंह पर लगल । बाबा जी उपरे से डोरी भी गिरवलन आउ कहलन कि एकरे में बान्हवउ । तब रकसवन कहलन कि अपने के ही ठीक-ठीक बताऊ , हमनी अपने के गुरु मानइत 
ही । तब ऊ कहलन कि अपने का चाहइत ही । बाबाजी कहलन कि कुछो दे देऽ । रकसवन 
उनका एगो बैल दे देलक आउ कहलक कि एही से तूं कमइहऽ खइहऽ ।
 बाबाजी उहाँ से बैल लेके चललन । रास्ता में पाँच गो चोर मिलल - एगो बाप आउ 
ओकर चार गो बेटा । ओखनी पाचों एक-एक माइल पर खड़ा हल । पहिले बुढ़वा मिलल आउ











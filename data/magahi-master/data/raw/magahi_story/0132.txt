रगेदलक बाकि नऽ पकड़ायल तो खदेरेओलन चारो - चचवा नटवा अहीरिनिया आउ
पनेरनिमा एके जगुन हो गेलन । सब मिलके जाके थाना पर नालिस कयलन ।
दरोगा जी भतीजवा के पकड़वयलन । ओकरा से पूछलन कि का बात हउ ? भतीजवा
कहे लगल -  ' चचा कहलन कि अइसन कथा कहऽ कि रस्ता कट जाय । तब हम पांच चूता
उनका लगउली आउ भागली । ऊ रग्गेदलन तऽ रस्ता कटल कि नऽ । दरोगा पुछलन कि
नट के का बात हे । ऊ कहलक कि ' हम भाग आवइत हली तऽ पूछलक कि कहां से आवइत
हऽ आउ कहां जयवऽ । हम कहली कि लंका से आवइत ही आउ पलंका जायव । तऽ ऊ
लंका के समाचार पुछलक आउ ई कहला पर कि कहिबऽ कि देखइवऽ ? ऊ कहलक कि करिये
के देखावऽ । तऽ ओहनी सामान जमा कयलन आउ हम आग लगा देली । लंका में का होयल
हल  ? लोग भागे न लगलन हल ? उ दरोगबा पूछलक कि अहिरिनिया के का कयलहो ? ऊ
बोलल कि एगो कथा कहऽ जे खट्टा लगे , मीठा लगे , आउ स्वाद भी लगे। साथे रस्ता भी
कटे । तऽ हम ओकर टहरी पर एक मुक्का मारली । टहरी के फुटे के दही ओकर मुंह में गेल
तो दही खट्टा - मीठा आउ सबदगर लगऽ हे कि नऽ ? सा्थे दउड़ल तो रस्ता भी कटल । '
दरोगा पुछलन कि पनेरनिया के बेटिया के मुंह में काहे जीभ रगड़ल हऽ ? भतीजा वोलल कि
एकरे मइया से पान मांगली तो कहलक कि जेकर मुंह लाल देखिहे ओकरे में अपन जीभ
रगड़ लीहे । तऽ हम घुमली तो ओकरे पर नजर पड़ गेल । ऊ पान खयले हल तऽ ओकरे
पकड़ के हम ओकर मुंह में अपन जीभ के रगड़ देली । एकरा में हम्मर कउन कसुर हे ।
दरोगा जो कहलन कि ' तू चार गेा गलती कयले हें । से चार रोपेया डांड़ लावऽ ।
तऽ भतीजवा सोचलक कि हमरा पाँच रोपेया के नोट हे आउ ई चारगो मांगइत ह्थ । दे देला
पर एक रोपेया ई लौटयतन हइये नऽ । ई सोच के बांया हाय में पांच रोपेया के नोट निकाल
लेलक आउ दहिना हाथे दरोगा जी के गाल पर एक तमाचा मार के नोट तड़ाक से धरा देलक
दरोगाजी पूछलन कि हमरा काहे तमाच मारले तो भतीजवा जवाव देलक कि “ चार गो गलती
पर चार रोपेया तूं डाँड़ लेलऽ तो एक गलती आउ हो गेल तऽ पाँचो रोपेया तू ले लऽ । अब
आराम करऽ ,  हम चललीवऽ !'
कोई गांव में एगो राजा हल । ओकरा एगो बेटा हल । राजकुमार के सादी कर के
राजा मर गेलन । मांय - बाप के मरे पर राजकुमार अउ रानी राज करे लगलन । राजकुमार एगो
कुम्हइन से परेम कर हल । ई से ओकरा रोज रात के आवे में कुवेर हो जा हल । रानी केतनो
बोले - भूके बाकि उनकर आदत नऽ छूटल । संजोग से एक दिन कुम्हरा राजा के अपन घरही
पर पकड़ लेलक आउ ठउरे जान मार देलक । तऽ ओकरा भारी डर हो गेल । ऊ लास पचावे
ला एगो कोयरी के खेत में ले गेल आउ लाठी के सहारे ओकरा खड़ा कर देलक । दू - चार गो
भंटा तोड़ के ओकर फांड़ा में रख देंलक आउ दू - चार गो ओहिजा गिरा भी देंलक । कोयरिया
ओती घड़ी खेत में मुतइत हल । उठल तऽ देखलक कि आज चोर पकड़ा गेल । ऊ लाठी


अगरवाल के बेटा

कहताहर श्याम सुन्दर सिंह ग्राम बमना , जिला -  जहानाबाद ।

 एगो अगरवाल हल । ओकरा एगो लड़का हल । बाप के मरला पर लड़कावा तीन पइसा 
के नोकरी करे लगल । दू पाई में ओकर मतारी सब खर्चा चलावे आउ एक माई बचावे । एऊ
दिन आारवलवा माय से कहलक कि कुछ पइसा दऽ तो नोकरी करे जाई । माय ओकरा एगो 
रोपेआ देलक । बेटा नोकरी न करके दोकान  कर लेलक । एक रोपेआ में हरदी - धनिया - चतपतई 
लान के बेचे लगल । जब ओकर दोकान चल गेल तो ऊ बाहर से समान लान के बेचे लगल । एक तुरी बाहर जाइत खानी एगो बुढ़िया के तीन लड़की पर तीन चिरु पानी उबिछइत देखलक । 
ऊ कभी हँसे , कभी रोवे , कभी गीत गावे । ऊ चुपचाप  देखलक आउ फिन पुछलक कि तू का
 करइत हें । बुढ़िया कहलक कि तोर काम हवऽ से तू करऽ हमर काम जेहे से हम करइत ही ।
अगरवाल के बेटा कहलक कि जब तक न बतयबे तब तक हम इहाँ से न जबउ ।  बुढ़िया
 कहलक कि हम भावी  ही । फिन लकड़हरवा पूछलक कि
 हमर सादी होयल हे कि ना ? बुढ़िया कहलक कि ना बाकि आज रात के हो जतवऽ । एकरा
पर खिसिया के आगरवलवा के बेटा ओकरा तीन लाती मारलक तो बुढ़िया कहलक कि मारऽ
 चाहे कुछ करऽ बाकि आज रात के तोर सादी जरूर हो जतवऽ ।  फिन ऊ सर - समान लेके
चलल लो रस्ते में रात हो गेल । ऊ एगो पीपर के खोड़रा में चुका गेल । 

आथा रात में ओहजा चार गो औरत अयलन आउ पेड़ पर चढ़ के ओकरा उड़ा
चललन । समुन्दर पार एगो  बस्ती में ले जा के पेड़ के खड़ा कर देलन । चारो उतर के चल
 देलन तो पाछे - पीछे आगरवलवो चललन । उहाँ के राजा ही बराती आयल हल । ओहनी चारो
तहई चल गेलन आउ आगरबाल के बेटा एगो टिल्हा पर बइठ के तमाशा देखे लगल । बराती 
के लइका कान हल । से बरतियाओलन आगरवाल के बेटा के सुन्दर देख के पूछलन कि तनी 
दरवाजा लगा दऽ बाबु । जे दान - दहेज मिलतवऽ से तोरे दे देबवऽ । ऊ दरवाजा लगा देलक । 
धुआँ - पानी भी हो गेल । फिन लइकवा जाय लगल तो बराती के वर के बाप कहलन कि तनी 
सादियो कर दऽ । सादी भी एकरे साथे भे गेल । आगरवाल के बेटा कोहवर में गेल तो ओकरा
 भुख लगल । ऊ रानी से कहलक कि हमरा खाय ला दऽ । रानी बगेलल कि हम ई घड़ी खाय
 के कहाँ से इंतजाम करीं । लड़का कहलक कि  कइसहूँ करऽ । फिन राजकुमारी छत के ऊपर 
झाँक के चूल्हा बना देलक ,  कंगना ऊपर बइठा देलक । ओहजे से घीउ लेके अदहन दे देलक ।
 चीनी ओकरे में डाल देलक । सादी के बचल अच्छत ओकरा में डाल देलक । खीर बन गेल 
आउ  राजा के खाय ला दे देलक । जे खीर बचल से रानी खा गेलन । 

रानी के नीन पड़ गेल । रात थोड़े बचल हल तऽ राजा रानी के अँचरा पर लिख
देलक - लड़की लड़का के खोज करत । सादी करके बढ़िया जाइत हे बाकि गवना  करे कान 
लड़का आवत । जे सादी कर के जाइत हे , ओकर मकान समुंदर पार लालगंज हे । नीन टुटला 
पर  रानी अँचरा पर लिखल पढ़लक आउ काट के हिफाजत से बक्सा में रख देलक ।






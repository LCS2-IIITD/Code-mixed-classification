राजा के बेटा आउ मेहतर के बेटी
।

आज से बड़ी दिन बीत गेल , दिल्ली सहर भें एगो भारी राजा रहऽ हलथी। राजाजी 
के बेटा बड़ी बढ़िया सुन्नर जवान हो गेलधिन हल । एक दिन ऊ सैर करे ला निकललन तो घूमते-घूमते बड़ी दूर के गांव में चल गेलथिन। ऊ गांव मे का देखलन किएगो मेहतर के बेटी अप्पन दुहारी पे खड़ा हे जेकरा से बिजली के समान अंजोर फैलल हेय। लड़्की के देख के राजा के लइका तो ओहिजे बेहोस होके गिर गेलन । राजा के बेटा के ओइसन हालत देख
के भीड़ लग गेल । जब राजा के बेटा के होस भेल तो कहे लगलन कि -'हमरा के कछुओ 
न भेल । हम परेम बान से होइली घायल । हमरा पिंजरा के सुगना के लगलई कठोर बान ।
 दइवा पर लगइली आस । ओही निकलिहँऽ बान । हमरा के ओही दरुआ पिलावऽ जेकरा कारन
 भेली हम घायल । 
एतना बेयान सुनते सब जान गेलन कि राजा के बेटा मेहतर के बेटी पर आसिक 
हो गेलन हे । अब तो सब लगे समझावे लगलन कि भाय देखऽ तू तो राजा के बेटा हऽ
 ऊंचा कुल के हऽ , आउ ई लड़की तो चांड़ाल खानदान मेहतर के हेय । एकरा मोहब्बत में रउआ
 न फसूं । देखूं बाबू , ई धन , जवानी, मोहब्बत आऊ मेहमान , चारो चार दिन के खातिर आवऽ हथन आऊ फिन चल जा हथ । तू केकर फेरा मे हऽ । घरे चल जाऽ। मोहब्बत में बर्बाद न होव। ठीके कहल गेल हे-

सब दित्र न तोरिया फुलाई बाबू । सब घइिआ न साबन होई बाबू ।
सल दिन ना जबनिया रहई बाबू । सब दिन ना कोई जीअई बाबू । 

मानी लेहूं बतिया मोर बाबू । बाट जोहत मइया--बाबा तोर बाबू । 

चली जा अब अपन घर बाबू । मानी लेहूँ बतिया हमार बाबू । 

छोड़ी दऽ प्रेम के असरबा हो बाबू । दुनियां कोई न होयी केकरो हो बाबू । 

जब एतना बात लोग राजा के बेटा के समझौलन तबहियो उनकर समझ में कुच्छो न
 आयल आउ मोहब्बत  में पड़ के ऊ फिर कहे लगलन कि अगर ऊ लड़की से हमर सादी न
 होत तो दुआरी पर हम अप्पन जान दे देव । अपनन्हीन जाके लड़की के माय-बाप से कह के 
सादी करा देऊ । हमरा तो अइसन अनजान से परेम हो गेल हे कि फतिंगा जर-जर के मरइत 
हेय आऊ दीया के कोई फिकिरे न करे हेय इ दिया के कोई फिकिरे न हेय ।  ई सुन के लड़की के मायबाप के भिरू जाके 
कुछ लोग सब हाल कह देलन । मेहतर जाके राजा के बेटा के समझावे लगल कि ' सरकारा 
अपने राजा के बेटा राजकुमार हियऽ हम जात के मेहतर नरक उठावेओला आऊ झाड़ू 
चलावेओला ही । अपने हमर बंटी से सादी करबऽ तो अपने के भी एही सब काम करे पड़तवऽ । 
तू जातभाई से निकालल जयवऽ । इ तरह मेहतर बड़ी समझौलक बाकि राजा के बेटा के 
कुच्छो न समझ में आयल ।

आखिर में बेचारा मेहतर का करे ? दूनो के सादी कर देलक । फिर तो दूनो में एतना 
परेम हो गेल कि एक के बिना दोसर के रहले ना जाय । दूनो षुब मउज-मस्नी से रहे लगलन ।






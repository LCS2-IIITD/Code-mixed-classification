दूगो बहादुर छत्री हलन । दूनो चचा - भतीजा भी हलन । दूनो चचा - भतीजा एक दिन
कुटुमतारे चललन । कुछ दूर चलला पर थकान मालूम भेल तो चचा कहलन कि एगो कथा
कहऽ । भतीजा कहलक कि हमरा एको कथा न आवे । चचा जोर लगौलन कि कथा से रास्ता
भी कटत आउ मन भी लगत । भतीजवा के कथा तो आवऽ न हल बाकि च्चवा के तंग कयला
मर गोड़ से एगो जूता निकाललक आउ तड़ातड़ जमा देलक । जूता  खा के चचा बिगड़ल आउ
ओकरा  रगेदे लगलक । भतीजा भागल आउ कुछ दूर आगे निकल गेल । उहा कुछ नट डेरा गीरवले
हल । नट्टबा पूछलक कि रे बाबू  , तूं कहा से आवइत हँ आउ कहा जयवे ? भतीजा बोलल
कि लंका से आवइत ही , पलंका जायम । ऊ लंका के समाचार पुछलक तो जवाब देलक कि
कह सुनइअउ कि कर देखद्इअछ । नटवा कहलक कि करके देखाइए दे । तब भतिजवा कहलक
कि तोहनी अपन सब समान  - जमा  कर । समान जमा करवा के ऊ सलाई बार देलक हह - हह
लहरै लगल तो नटवा ओकरा खदेरलक । ऊ भाग चलल आउ कुछ दूर चल गेल कि एगो
अहीरिन माठा बेचे जाइत हल  । देखलक तो अहीरिनियां कहकई कि एगो कथा कह जे खटटा
भी लगे , मीठा भी लगे आउ सबाद भी लगे  साथे साथ रस्ता भी कटे । त ऊ पीछे से एक
मुक्का ओकर टहरी पर मार देलक आउ टहरी के फूटे से माठा गीरे लगल कपार से माठा
घुंह - ओठ आउ नीचे तक आ गेल ।
अहीरिनियां  भी रगेदलक । उहां एगो पनेरिन भीर रूक गेल आउ एक अधेली के पान
मांगलक । पनेरनिया कहलक कि जो - जो एक अधेली के पान मिलऽ हे ? जेकर मुंह लगल
देखिहें ओकरे में रगड़ लिहें । ऊ घूम के चलल तो पनेरनिमा के बेटिये पान खयले हल ।
ओकरे मुंह में पकड़ के अप्पन जीभ रगड़ देलक । बेटिया भी गरिआवइता - गरिआवइत  रगेदल्क ।
बाकि ऊ न पकड़ायल तो ख्देरेओला चारो चचवा , नटवा , अहिरिनियां आउ पनेरनियां एके
जगुन हो गेलन । सब मिल के थाना पर जा के नालिस कयलन । दारोगा जी भतीजवा के
पकड़वैलन ।  ओकरा से पूछलन कि का बात हउ ? भतीजवा कहे लगल - चाचा कहलन
कि अइसन कथा कहऽ कि रस्ता कट जाय त हम पांच जूता लगैली आउ भगली । ऊ रगेदलन
त रास्ता कटल कि नऽ ? तव दरोगा पूछलन कि नट के का बात हे ? उ कहलक कि हम
भागल आवइत हली तो पूछलक कि कहां से आवइत हें आउ कहां जयवे ? हम कहली कि
लंका से आवइत ही आउ पलंका जायम । त ऊ लंका के समाचार पूछलक आउ हमरा ई कहला
पर कि कहिवऽ कि देखइवऽ तो ऊ कहलक कि करिए के देखाब । तऽ ओहनी समान जमा
कयलन आउ हम आग लागअ देली । लंका में का होयल हल ? आगे न लगल हल ? दरोगा
पूछलक कि अहिरिनियां के का कइलही हे ? ऊ बतौलक कि ई हमरा से कहलक कि एगो
कथा कहऽ जे खदटा लगे , मीठा लगे आउ सवाद भी लगे साथ ही रास्ता भी कटे तो ओकर
टहरी पर हम एक मुक्का मारली । टहरी फुट के दही ओकर मुंह में गेल तो दही खटटा - मीठा


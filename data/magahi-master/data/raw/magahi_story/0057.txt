
हो गेल । फिन राजा भिर गेल तो राजा बाप के समाचार पुछलन । ऊ कहलक कि बापजान तो 
खूब  मजे में हथ । हमरे नियर मोटायल हथ बाकि मोछ - दाढ़ी बढ़के बोका अइसन भेल हइन ।
 राजा कहलन कि उहाँ नउवा के कमी न हे हो ? एकरा बाद राजा फिनो  नउवा के बोला के 
पूछलन कि अब का करीं ? ऊ तो सोअरा से भी हाल ला देलक । नउवा बतौलक कि अबरी 
ओकरा से कमछेया के फूल आउ चिरई माँगी । राजा चरवहवा के बोला के दूपो चीज माँगलन । 

चरवाहा घरे जा के फिनो अप्पन अउरत के कलहलक तो अबरी ओकर अउरतिये मरदाना
 के भेस बना के घोड़ा पर चढ़के कमछेया देस में चलल । उहा पहुँचल तो एगो कुआँ पर पानी पीये ला  ठहरल । उहाँ राजा के लड़की झरोखा से देखइत हल । ऊ एकर सूरत देख के मोहा
 गेल आउ बाप से ओकरे साथे सादी करे ला जिद रोपलक । ऊ लड़का बनल लड़की कमछेया 
के फूल लेवे के सर्त पर सादी कर लेलल आउ फिन कमछेया के फूल आउ चिरई ला आगे बढ़ल । जाइत - जाइत फिन ओकरा पिआस लगल तो एगो कुआँ पर पानी पीये गेल । उहाँ के 
राजा के लड़की भी ओकरा देख के मोहित हो गेल आउ अप्पन लौडीं से ओकरा बोला के
 सादी करे ला पूछलक । तो ऊ बोललक  हमरा कमछेया के चिरई मिल जायत तो सादी करब
 । लड़की चिरई देवे ला तइयार हो गेल । चट मड़वा पट भतवान पहिले ही नियन हो गेल आउ 
बिआह भी हो गेल । जब रोसगदी मांगलन तब राजा खुब अन्न - धन हाथी पर लाद के कमछेया
 के चिरई साथे अरियात देलन । फिन कमछेया के फुल भिरु अयलन आउ उहाँ से भी रोसगदी 
करा के हाथी पर कमछेया के फूल लाद के दुनो रानी के साथे घरे पहुँचलन । फिन चरवाहा
 कमछेया के फुल आउ चिरई राजा साहेब ही ढेर मानी पहुँचा देलन । 
एकरा बाद राजा साहेब नउवा के हुकुम देलन कि जाके सोअरग में बाप के दाढ़ी आउ
 हजामत बनावइत रहिहें । नउवा भेल परेसान । से आन के चरवाहा सो पुछलक कि सोअरग 
में कइसे जायल जाहे ? ऊ बतौलकई कि चुल्हा में ढेर मानी लकड़ी डाल के बइठ जो आउ 
ऊपरे से माटी के तेल छींट के आग लागा ले । ओकरे लहर पर बइठ के सोअरा में चल 
जयबें । नउवा कहलक कि तू ही पहिले कर दे । चरवाहा ओइसही इंतजाम कर देलक । नउवा 
जरके राख हो गेल । चरवाहा राजा नियन तीनो  रानी के साथे आराम - चैन  से रहे लगल ।

तोतवा के बेटी आउ  फूलकुमारी
 
कहताहर - सीताराम सिंह  ग्राम - सयालडीह , जिला -  हजारीबाग ।

एगो राजा के एगो बेटा आउ एगो बेटी हल । बेटी के दूगो  सखी हल । एगो दाई के
बेटी आउ एगो तोतबा के बेटी । तीनो सखी रोज घूमे  जा हलन । राजा के बेटी के गोड़ दुखा
 गेल तो बइठे कहलन । एकरे पर दाई के बेटी कहलन कि हमरा कोई सींक से मार दे तो खुन 
बहे लगे । फिन तोतवा के बेटी कहलक कि हमरा फूल से मार दे तो खून फेंक देवे । राजा के
 बेटा सुनलन तो सोचलन कि एकर परचोबा लेवे के चाहीं कि कइसे फुल से खुन बहऽ हे । से






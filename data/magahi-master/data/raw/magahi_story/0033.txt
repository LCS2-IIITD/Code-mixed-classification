
पेड़ पर चढ़ गेलन तो राजा - रानी ओही बरोह से अस्सी कोस वाली सांढ़नी मर उतर गेलन 
आउ तीनो भाग चललन । ठगवन अछता - पछता के लउट गेलन कि हमर बहिनिये हमनी के
 ठगलक । 
एहनी भागइत - भागइत राजा अप्पन राज में पहुँच गेलन । उहां जाके राजा दूनो औरत के एनही कोठरी में रख के राजमहल में गेलन । महल में जाके अप्पन जाँघ से मनि निकाल
 के दिरखा पर रख देलन जेकरा से कोठरी सारो इंजोर रहऽ हल । राजा के पहिलकी औरत
खजांची से फंसल हलन । एक दिन राजा दरबार में हलन तइसहीं खजांची उनकर औरत भीर 
गेल तो दिरखा पर मनी के बरइत देखलक । ऊ पुछलक कि ई का हवऽ बरइत रानी ? अतो
 राजा कने से तो लान के रख देले हथिन । खजांची कहलन कि ई पथरवा हमरा दे दऽ । रानी
 दिरखा से उठा के दे देलन । जब राजा महल में अयलन आउ मनि ना देखलन तो " हाय मनि , हाय मनि " कहके चिल्लाय लगलन । रानी साथ रहते - रहते खेयाल भुला गेलन हल । राजा
अप्पन बेटा के पगलायल समझ के बड़ा दुखी होलन ।
 इघर जब ठग के बेटी सुनलक कि राजा उहवाँ मनि के कारन पगल गेलन हे तो अपने
 पनेरिन बन के पान बेचे खातिर ओही राजदरबार के राह से कहइत जाइत हल कि " ले पान , 
ले पान । " एतना सुन कु बराहिल आयल आउ पुछलक कि कइसे खिल्ली पान हउ पनेरिन ? 
पनेरिन कहलक कि सौ रुपये खिल्ली । तुरँत एक खिल्ली पान ले के सौ रुपया दे देलक आउ पुचलक कि आउ का देवे ? तो पनेरिन कहलक कि साँझ के अन्हार भेला आ जायब । एकरा बाद गोमस्ता आयल तो अइसेहीं पुछलक तो पनेरिन कहलक कि दू सौ रुपये खिल्ली । झटपट
 दू सौ रुपया दे के दू खिल्ली पान खा लेलक तब पनेरिन कहलक अपने साँझ के अन्हार भेला
 के एक घंटा बाद आ जायब । एकरा बाद खजांची अयलन तो ओभी एही तरी पूछलन । पनेरिन सौ रुपये खिल्ली पान के दाम बढ़वते जा हल । खजांची कहलन कि हमरा पास एगो पत्थर 
हेय । पनेरिन तुरत पत्थर लेके पान दे देलक । ये ही तरह मनेजर , बूढ़ा राजा , सब ढेर लोग आन के पान खयलन आउ पनेरिन सबहे के एक - एक घंटा बाद रात खानी बोलौलक ।

फिनो ठग के बेटी अपन मरद (राजा) के बोला के मनि दे देलक आउ अप्पन सब हाल
 कह सुनौलक । फिन उनका उहई एगो कोठरी में रहे के अलगे इंतजाम कर देलक । रात के 
अन्हारा में बराहिल पहुँचल तो खखन में गोमस्ना भी तुरते गेलन । डरे बराहिल थरथराय लगल 
तो ठग के बेटी झटपट ओकरा चटाई में लपेट के लुका देलक । एकरा बाद खंजाची अयलन 
तो गोमस्ना डर गेलन आउ कहलन कि कने जाऊँ ? ठग के बेटी झटपट उनकर देह में कारिख 
पोत देलक आउ सोझे खड़ा करके उनकर कपार पर दीया बार देलक आउ कहलक कि हिल - डोल 
मत करिहँऽ न तो दीया बुझा जायत आउ सबे पोल खुल जतवऽ । अइसहीं पारा - पारी सबहे
मनेजर आउ राजा के बाप भी अयलन । ठग के मरद राजा सबहे के देखलन आउ देख के
 चुपचाप रह गेलन । सबेरे उठइत सब के बोलाके खादे - भूसे भरवा देलन । साथे - साथे अप्पन 
पहिलकी अउरत आउ बेभिचारी बाप के भी भरवा देलन । 
एकरा बाद मयनावती रानी आउ ठग के बेटी के साथे मिल - जुल के ऊ रहे लगलन 
आउ राज - पाट करे लगलन ।







में सुन्नर लड़का बन के सवा बिता जमीम लीप के कहलन कि हे नाग-देबता के अंगुठी , बजार 
आउ रग-बिरंग के समान सजा दऽ नऽ ? उहां बजार लग गेल । राजा के बेटा के कहला पर 
रग-बिरंग के इंदर के परी आके नाचे लगल । जब अराम करे के बेरा होय तो अंगुठी के कह 
देथ कि फिनो ज्यों-के-त्यों हो जा नऽ । तब फिन ओही तरह से हो जा हल । राजा अइसहीं
 अनंद मनावइत कुछ दिना ओही जांल में रह गेलन ।
एगो दूसर राज में राजा के तीनगो लइकी हल । राजा तीनो से पारापारी पुछलन कि
बताव तो तू लोग केकर किस्मत से खाइत-पीअइत हऽ । बड़की बेटी बोलल कि हम अप्पन
 किस्मत से खाइत-पीअइत ही बाकि आउ सबहे कहलन कि हमनी बाप के किस्मत से 
खाइत-पीअइत ही । राजा बड़की बेटी पर खिसिया गेलन । सिपाही के हुकुम देलन कि अइसन
 लइका खोज लाव जेकर न घर दुआर होय नऽ हाथ-पांव होय यानि कोढ़िया होय । सिपाही 
चलल । खोजइत-खोजइत ओही लइका भिर पहुंचल जे जंगल में दिन खनी कोढ़ी के भेस
बना के रह हल आउ रात के सुन्नर लइका बन जा हल ।
 सिपाही देखके खूब खुस होयलन आउ जाके कोढ़िया से कहलन- चल तोरा राजा के 
लइकी से सादी करा दिअऊ । कोढ़िया रोबे-कलपे लगल । सिपाही सब बरिआरी धर-पकड़
 के राजा के पास ले गेलन । राजा देखके कहलन कि बहुत ठीक हे । लइकी के महल से बोला
के ओही लइका से बिआह करा देलन । सिपाही के जरिया कोढ़िया लइका के साथे अपन
 लइकी फिन ओही झोपड़ी में पहुंचा देलन जहां पर कोढ़िया पहिले रहऽ हल ।
 जब लइकी के खयला बिना दू-तीन दिन हो गेल आउ भूखे रहल न गेल तो जाके 
कोढ़िया से कहलक- हमरा कुछो खाय खातिर दऽ हमर प्राण निकलल जाइत हे । कोढ़िया
 कहलक कि पहिले तो गांवा घर गिराव जाके माँगऽ-खा हली बाकि तोहरा आवे से कहऊँ जायते
 न हिअ । जब रानी मन मसोस के सूत गेल तब ओही डोली में लइका पहिले ही जइसन
 सहर-बाजार बसा के अनंद लूटलक आउ रानी खातिर सतमेर मिठाई एगो सोना के परात में 
रखके झोपड़ी में खोस देलक । सबेरे रानी ऊठल तऽ कहलक कि दऽ न कुछ खाय ला । तब 
कोढ़िया कहलक कि देखऽ न ओनही कुछ खाय-पीये लागी होयत । पहिले मांग के रखऽ हली
 तो ओनही रख दे हली । रानी जाके देखलक तो दाँते अंगुरी काटे लगल अउ मन में सोचलक 
कि जरूर-से-जरूर कोई बात हे । परात में से मिठाई खैलक-पीलक आउ ओकरा बाद अराम
 कर नीन आ गेल । सांझ हो गेल । कोढ़िया अप्पन ख्प बदलके पहले ही जइसन सहर बाजार
बसौलक और परियन के नांच-गेल गवा के कुछ मिठाई खैलक आउ परात में ले आन के
पहिले ही निमन रख देलक । रानी के कुछ संदेह हो गेल ।
 एक दिन रानी झूठ-मूठ नीन के बहाने डोली में से देखे लगल । रात मे कोढ़िया अमन
 रूप बदललक । कुछ दुर गेल । ई सबे देख के रानी बड़ी खुस भेल आछ ओकरा पीछे-पीछे
 चले लगल । कुछ दूर जा के देखइत हे कि राजा खूब बढ़िया सहर-बजार बसौले हय आउ






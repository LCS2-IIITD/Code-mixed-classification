उठवलक आउ सहेट के एक पटकन कनपट्टी पे जमौलक । ऊ गिर गेल । कोयरिया भिरु जाके
देखलक तो राजा साहेब । अब ओकर हवासे गुम । छटछपटाइत घरे गेल आउ मेहररुआ से सब
हाल कहलक । ऊ कहलकई कि एतने में घबड़ा गेलऽ । कहइत हिवऽ से करऽ । राजा के महल
में जा के ओकरे दुरा पर से ओकरे बोली में रानी के स्सारऽ आउ ऊ जे कहतवऽ से आन के
कर दीहंऽ । कोयरी ओही घड़ी उहां गेल आउ रानी के बोलवलक । रानी कहलन
कि ' ठकनी भर पानी मे डुब के नऽ मर जा ? आज नऽ खुलतवऽ केवाड़ी ! ' बस कोयरिया 
तुरत कुम्हार ही से ढंकनी लवलक आउ ओकरा में पानी भर देलक । राजा के लास के महल
के दुरा पर लान के ढंकनी में नाक दुबा के पेटकुनिये पार देलक आउ जाके अप्पन खेत में
सूत गेल । बिहान भेल तो महल खुलल आउ रनिया के रजवा पर नजर पड़ल तो जार - बेजार
रोवे लगल - रजवा हो रजवा जे कहली से कर देलऽ हो रजवा ।
अहिरा अप्पन मेहररुआ के बैला से बदल लैलक आउ बैल हँकबलक । कुछ दूर चलला पर
बला मूते लगलई । ओकरा मांटी से बन्द करे लगल तो बन्दे नऽ हाय । ऊ सोचलक कि
एकर पेट फट गेल हे अब का ई बचत ? से एगो बकरी से बैला कै बदल लेलक । कुछ दुर
चलला पर बकरियो मु्ते लगलई तो ओकरो में माटी लगा के बन्द करे लगलइ । बाकि
मुंह नऽ बन्द होलई । ऊ सोचलक कि एकरो पेट फट गेल हे । ओही घड़ी एगो कोइरी भी
लउका बेचे जाइत हल । ओकरा से ऊ कहलक कि एगो लउका दे दऽ आउ बकरिया ले लऽ ।
कोयरिया खुशी में ओकरा दुगो लउका बढ़ा देलक आउ बकरी लै लेलक ।



राजा के छोटका लड़का जब भोजन करे जाथ तो देखथ कि सब भाई के मेहरारू पंखा
 हौक के खिआव हथ आउ हमर बनरी खोंय - खोंय करे लाऽ हथ । एही खीसे ऊ रोज बनरी 
के दू - चार डंटा आउ लाती मार हलन । बनरी सोचे कि कइसन बेकृफ मरद से पाला परल हे ।
 एक रात बनरी कहलक कि अपने हमरा अइसे काहे मारइत रहऽ ही ? सेकरा पर राजा के
 लड़का बोलल कि सबके अउरत बढ़िया हथ आउ बढ़िया से खिआवऽ - पिआवऽ हथ । तेकरा
 पर बनरी कहलक कि तोरा हमर सुरत देखे के मन हवऽ ? तऽ जरा अपन आँख मुन लऽ ।
 जब राजा के लड़का आँख मूनलन तो बनरी अप्पन रूप बदललक । राजा के लड़का देखलन
 तो ओकर सूरत देख के उनका गस्ती मार देलक । कुछ देर बाद होस आयल तो बनरी कहलक 
कि पहिलहीं न कहलिवऽ हल कि हमर सूरत देख के मुरछा मार देतवऽ । बनरी इन्दरासन के
 मेठ परी हल जेकर नाम हल हंसती परी । फिल ऊ तुरंत बनरी के रूप में हो गेल । फिन तो 
राजा के लड़का बड़ी खुस भेलन ।

एक दिन छोटा लड़का अपन बाप के साथे दरबार में बइठल हलन । बात - बात में राजा
 साहब कहलन कि सबहे वेटा तो अंगेया दे के खिलवलन बाकि आज तक तू बेटा कभी आंगेया 
माँग के नऽ खिलवलऽ हे हमरा । हमरा लचार होके मुँह खोले पड़ गाल । छोटका बेटा तनी
 देर चुप रहलऽ फिर कहलक कि बापजान आज तोरा अंगेया हे । एतना कहके छोटका बेटा घरे 
से भाग गेलन । ई सबहे बात बनरी के मालूम हो गेल । ऊ नउवा के बोला के कहलन कि
 गाँव - घर के सब परजा के कह दे कि छोटका राजा के तरफ से अंगेया हे । बनरी अमन कोठरी 
में तीन सौ साठो परी के बोलौलक आउ छप्पन प्रकार के तरकारी बनौलक , सात रंग के
 मेवा - मिठाई । फिन राजा के बोलौलक । बनरी भंडारी बनल अउ तीन सौ साठो परी के भोजन 
परोसे ला लगौलक । जब राजा भोजन करे लगलन तो असमंजस में पड़ गेलन कि कहवाँ से
 एतना सुन्नर - सुन्नर लड़की से विआह करलक हे । एतना बढ़िया भोजन करके राजा सोचइत 
हथ कि एतना बढ़िया भोजन तो कभी देखली - सुनली न हले ।
राजा के खयला के बाद सब परजा के बोला के सोना के परात  , लोटा - गिलास आउ
 तस्तरी में सबहे चीज परोसलक । सबहे परजा खाके थई - थई हो गेलन आउ कहे लगलन कि 
अइसन भोजन तो कहिनो न खयली हल । सब लोग खा - पी लेलन तो कहल गेल कि सब 
अप्पन - अप्पन खायल छीपा - लोटा - बर्तन के लेले जाथ । परजा लोग सोना के बरतन लेके 
खुसी - खुसी थई - थई होइत घरे चल गेलन । जब साँझ खानी छोटका राजकुमार घरे घुरल आवइत
 हलन तब परजा से सुनलन कि अपने के औरत आज एतना बढ़िया चीज खाय ला देलन कि
ओइसन आज तक हमनी न देखली - सुनली हल । छोटका लड़का मजाक समझ के खिसिअयलन 
बाकि घरे अयलन तो सब बात सच मालुम भेल । जब रात के महल में गेलन तो बनरी से
 पुछलन कि अइसे काहे अप्पन रूप बनवले हे ? बनरी अप्पन सराप के सब हाल कह सुनवलक 
कि अब हमर मृत्युभुवन पर के मेयाद पुरल जाइत हे । थोड़े दिना के बाद हम इन्द्रपुरी में चल
 जबवऽ तब तोरा हमरा से भेंट ना होतवऽ । सेकरा पर राजा कहलन कि हम कइसे रहब । एकरे
 पर बनरी एगो बाँसुरी देलक आउ कहलक कि जब इच्छा होतवऽ तो बाँसुरी बजा दीहऽ  हम चल अबवऽ । एतना कह - सुन के बनरी इन्द्रासन में चल गेल ।






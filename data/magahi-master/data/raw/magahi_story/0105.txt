राजा कहलन कि हम अइसन हो गेली हे कि कहारिन भी कहऽ हे कि हमरा देखे से खा ही
ला न मिलत । ऊ मर-मैदान होके घरे अयलन आउ सब बात रानी से कहलन । ओही दिन
एगो  फकीर भीख मांगे  आयल । राजा अप्पन आरतबस फकीर से कहलन कि हमरा बंस न हे
महराज तू कुछ छपाय बतावऽ कि हमरा बंस चले । फकीर तीन बार राजा से पूछलन कि हम
जे कहबवऽ से तू करबऽ नऽ । राजा तीनो बार  हां हां करइत गेलन । तब फकीर कहलक
कि  'ए राजा तू अप्पन बगीचा मे जा आउ सात आम के घउद खोजऽ । मिल जाय तो ओकरा
बाया हा?ह से तोड़े ला मारऽ आउ दहिना हाय से लोक लऽ । ओकरा आन के सातो रानी के
एकह गो आम खिला द । तोर मनसा पुरा होतवऽ । राजा ओइसही कैलन आउ आम लाके
सातो रानी के बांट देलन । छवो रानी तो खा गेलन बाकि छोटकी रानी के आम देवतापर के
कोठी मर रख देल गेल । से ऊ आम नेउर खा गेल  ।  जब छोटकी रानी खाय - पानी बना के अप्पन आम खोजे लगलन तो ओकरा आंठी मिलल । ऊ
अँठये के धो - धा के खा गेलन । नौ महीना के बाद छबो रानी के एकह गो बेटा जलम लेलक
आउ छोटकी रानी एगो नेउर के जलम देलक । ऊ अप्पन किस्मत के दोस देलक आउ नेउरिये
के बड़ परेम से पालेपोसे लगल ।
जब राजा के लड़कन कुछ सेयान होलन तो पढ़े जाय ला तइयार होयलन । नेउरियो
अपन मइया से कहलक कि हमहूं पढ़े जाम । मइया कहकई कि तोरा कोई एक झिटका मार
देतउ तो ओहिजे रह जयबँ । बाकि नेउरिया न मानलक आउ ओहनिये साथे पढ़े जाय लगल
जब सब पढ़-लिख के तइयार हो गेलन तो नोकरी करे जाय ला चहलन । नेउरिया अप्पन माय
से कहलक कि ए मइया हमहूं नोकरी करे जायम । मइया कहकई कि तोरा कोई एक ढेला मार
देतउ तो ओहजे मर जयबें । नउरिया कहलक कि हमरा कोई न मारत हम नोकरी करे जायम ।
से सव भाई घोड़ा पर चढ़ के परदेस निकललन तो नेउरियो गुड़कइत - गुड़कइत चलल । भइवन
सब जाके एगो  धरमशाला में ठहर गेलन तो नेउरि्यो उहाँ पहुंचल । सातो भाई उहां
मिललन - जुललन । सबेरे छवो घोड़ा पर चढ़ के नोकरी पर चल गेलन आउ नेउरिया एगो धोबी
हियां नोकरी करे लगलल । ऊ रोज धोबि्या के गदहा पर कपड़ा लाद के ओकरे पर बइठ जाय
आउ घाट परपहुंचा देबे । धोबिया कपड़ा धोके गदहा पर लाद देवे आउ फिनो नउरिया गदहवा
पर बइठ के हकवले घरे पहुंचा देवे । ई तरी ऊ धोबी हियां नोकरी करे लगल । उहां रहते - 
रहते नेऊरिया के एक बरीस बीत गेल  । एक दिन ऊ धोबिया से कहलक कि अब हमरा कुछ
दिन ला छुट्टटी दे दऽ । ऊ पृछलक कि तु कहिना तक अयबॅ ? नेउरिया कहलक कि एक हफ्ता
मे चल अबवऽ । से नेउरिया ऊ दिन घर में घुस के बिल बनावे ल्गल । कोड़ते - कोड़ते ओकरा
रुपेया-पइसा आउ असरफी से भरल एगो  गगरी मिलल । ओकरा लेकर सब रुपेया आउ
असरफिया के घास के साथे गदहवा के खिया देलक । जाइत खानी धोबिया से कहलक कि
तू हमरा गदहवा के दै दऽ । ओकरे पर चढ़ के घरे जायम । धोबिया गदहा दे देलक आउ
नेउरिया ओकरा पर चढ़के घरे चल देलक ।
चलइत - चलइत फिनो ओही धरमशाला में पहुचल तो देखइत हे कि ओकर सब भाई
भी कमा के घरे लौटल जाइत ह्थ । सब दँड - परनाम कैलन् , मिललन-जुललन आउ घरे अयलन । 
घरे आन के नेउरिया मइया से कहलक कि तराजू- पसेरी लावऽ । मइया कहकई कि का लवले
हें नतिया के बेटा कि तराजू - पसेरी लइअउ ? नेउरिया कहलक कि पहिले लयबें तब न देखबें


फिन चद्दर तान के खटिया पर सुत रहलन । राजा - रानी केतनो उठावथ बाकि तइयो ना उठे । 
अन्त में लड़की कहलक कि जब तक हमरा जमुरत के गुच्छा लाके नऽ देवऽ तब तक हम न खायब ना पीअब । राजा कहलन कि जउन लाल ला के देलक हे ओही जमुरत के गुच्छा भी
 जरूर ला के देत । उठऽ हाथ - मुँह धोवऽ । लड़की उठल आउ हाथ - मुँह धोलक । राजा फिन सइस के बोलवलन आउ कहलन कि अगर तूँ जमुरत के गुच्छा  नऽ लयबे तो तोरा हम सभे प्रिवार के गड़हारा में भरवा देब ।  सईस कहलक तो पूछलक - का होयल कि चद्दर ओढ़ के सूतल हिय । जमुरत के गुच्छा तो हम्मर बहिन हेयऽ , उठऽ । लड़का उठल , हाथ - मुँह धोयलक आउ खा - पी के तइयार भेल । लालपरी एगो चिट्ठी लेके जाइत - जाइत जा पहुँचल जहवाँ लालपरी के बहिन रहऽ हल ।
 उहाँ देखइत हे कि लालपरी के माय देखइत ही खाय ला दउगल तइसहीं लड़का चिट्टी 
फेंक देलक । चिट्टी पढ़के ओकरा खुब स्वागत कयलक । दुसर दिन कहलक कि इनकर बड़की
बहिन के परसो होवे लागी हइना , से ही खातिर बोलवले हथिन । दैतिन जाय ला हुकुम दे
 देलक । लड़का जमुरत के गुच्छा लेके अपन घरे आ गेल । दोसर दिन सबेरे दीसा फिरे जाइत
 हल तो राजा के सिपाही देख के राजा के खबर कर देलक । राजा तुरत सईस के बोलवलन ।
 सईस कहलक अपने बेगार के भेज दीहीं । जमुरत के गुच्छा दे देब । जब राजा के बेगार आयल
तऽ जमुरत के मुँड़ी काट देलक तो जमुरत के ढेर मानी गुच्छा निकल गेल । एकरा बाद बेगार 
से कहलक कि जेतना मानी लेवे के होवे से राजा के दे दंऽ । बोरा - के - बोरा बेगार गुच्छा लेके
 राजा ही पहुँचा देलक । राजा अप्पन लड़की के दे देलन । लड़की लाल के हार में जमुरत के 
गुच्छा गाँथ लेलक आउ सिंगार - पटार कर के पलंग पर सूतल हल । एकरे पर मैना कहलक 
कि राजा के लड़की केतना सुन्नर लगइत हथिन । एकरा पर फिन तोता कहलक - आखिर तू 
हे तो सत्तूखोर नऽ ? का जाने गेले सुन्नरता के हाल ? लड़की तब सोभइत हल जब इनका
 साथे पति रहतथिन हल । एतना सुन के लड़की फिन चद्दर तान के खटवास ले लेलक । राजा - रानी
 सुन के मनावे लगलन तो लड़की कहलक कि जब तक हमरा सादी नऽ करा देवे तब तक हम
 अन्न - दान नऽ करब । एकरा पर राजा सोचलन कि सईस से बढ़िया लड़का कहवाँ से मिलत ।
 तुरत सईस से लड़की के सादी कर देलन आउ सारा राज - पाट सौंप देलन । लड़का आउर
तीनों - चारों परानी आराम से राज - पाट करे लगलन ।
 
गुलम पीरसिंह
कहताहर - सामदेव सिंह ग्राम चौरी , जिला -  औरंगाबाद ।

कोई सहर में राजा - रानी रहऽ हलन । एक दफे आधी रात में कोई चिरई के बोल सुनायल 
तो दुनो राजा - रानी में बहस छिड़ गेलक कि कउन चिरई बोलइत हे ? राजा कहलन कि हंस
बोलइत हे आउ रानी बोलन कि सरहँस बोलइत हे । एही पर राजा बाजी लगौलन कि जेकर






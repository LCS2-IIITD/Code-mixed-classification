लाल आउ हीरा 

हइये हे , दुख तकलीफ होयबे करत ? तइयो गौरा - पारवतो कहलन कि कह सुनावऽ , कउन 
काहे ला रोइत हे । महादेजी कहलन कि लड़का अप्पन बाप - माय ला रोइत हे । फिर पारवती
जी पुछलन कि ओकर बाप - माय कहवाँ गेलयिन हे ? महादेजी पारवती जी के जिद्द कैला पर 
सब कहानी कह सुनौलन कि इन्द्र महराज के सराप से ओकर बाप पत्थर हो गालथिन हे माय एही ठइयाँ कइसहूँ गुजर करइत हथिन । जब ई लड़का सो अर्ग से फुल लान के पत्थर पर
चढ़ावत तो पत्थर अदमी हो जायत आउ माय के भी ओकर बाप चीन्हे लगतई । माय अप्पन 
बेटा के भी चीन्ह जायत । महादेजी आगे कहलन कि सोअर्ग के रास्ता बड़ा बीहड़ हे आउ 
कोई उहाँ पहुँच जाय तो इन्दर ओकर बज्जर से मार दे हथ बाकि एगो उपाय हे । एकरा हम
 अप्पन सिंहासन पर बइठा के भेजइत ही । महादेजी लड़का के सिंहासन पर बइठा के कहलन
 कि देख बच्चा सोअगे में जा के फुल तोड़ना आउ जेतना जल्दी होय  , चल देना । लड़का उहाँ 
जा के फूल तोड़के लावइत हल तो इन्दर महराज के मालूम भेल तो बज्जर फेंकलन तो महादे
जी अपन त्रिसूल से रोक लेलन । लड़का बच निकलल आउ आके ओही पत्थर पर फुल चढ़ा
 देलक । फुल चढ़इते पत्थर अदमी में बदल गेल आउ उहाँ रहइत सुन्नरी के पहचान लेलक । 
सुन्नरी भी बेटा के पहचान लेलक । गौरा - पारवती महादे जी के साथ फिनो उपह गेलन । ओ
गढ़ी से बाप - माय आउ लड़का , तीनो खुसी से जिनगी बितावे लगलन ।
लाल आउ हीरा

कहताहर - श्यामदेव सिंह ,  ग्राम चौरी , जिला - औरंगाबाद 

एक मुलुक में एगो घनी - मानी सोदागर रहऽ हलन । कुछ दिन के बाद ओकरा पर
 अइसन विपति पड़ल कि सब घन - जन बरवाद हो गेल । ऊ अन्न - अन्न के बिना तरसे लगल । 
से ऊ रोज जंगल से लकड़ी काटे आउ बेच के दुनो परानी कइसहूँ गुजर - बसर करे । एक रोज
 मेहरारू से कहलक कि सीधा में से एक - एक मुटठी रोज निकाल के थोड़े चबेनी भुँज दिहंऽ , 
जंगल में लेले जायब बड़ी भुख लग जा हे । चबेनी फाँक लेब तो दू बोझा लकड़ी काट के 
ले आयब ।

सौदागर चबेनी लेके जंगल में गेल । उहँ लकड़ी काट के दू बोझा बान्ह देलक आउ
पानी पीये खातिर पोखरा पर गेल । पानी पी के आयल तो देखइत हे कि एगो बड़का गो सरप 
बोझवा पर बइठल हे । बड़ी छौ - पाँच कैलक आउ असमंजस में पड़ गेल कि अब का करीं
 आज एगो पइसा आमदनी न होयते ? खूब सोच - विचार के घरे से एगो बड़का गो बाँस ले 
गेल आउ अलग ही से हूरे ला सोचलक बाकि ओकरा आवे के पहिलहीं सरप एगो लाल 
उगिल के भागा गेल हल । भिरी आन के देखलक तो सरप न हे तो बोझा बान्हलक आउ लाल 
के समझलक कि एगो पत्थल हे । घन गेला पर बुद्धि भी चल जा हे । से ऊ लाल के पत्थल समझके लकड़ी साथे बजार में बेचे ला ले गेल । रोज लकड़ी खरीदे ओला बेपारी आज दोगुना






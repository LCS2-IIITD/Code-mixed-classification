बेलमंती रानी १0ऽ

ऊ अउरत तड़प-तड़प के चिल्लाइत हलक । एही बीच में संयोग से ओकरे गाँव के 
एगो दोसर मेहतर जाइत हलक । अवाज सुनके देखलक तो चीन्ह गेल । लड़किया से पूछलक
 कि तोर इ हाल कइसे भेल ? तो ऊ सब हाल सच-सच बता देलक । ऊ ओकरा घरे पहुँचा
 देलक । ओकर माय-बाप ओकरा सेवा कर के भला-चंगां कर देलक । अब राजा के बेटा के 
कोई नाम न लेलक न ऊ लड़किया उहां जाय के नाम लेलक । ठीके कहल गेल हे कि कोई 
अनजान मरद से कोई लड़की के परेम न करे के चाही न तो मेहतर के लड़की के तरह दुख भोगे के पड़ी ।

बेलथंती रानी
। 
कहताहर- मानिकत्रंद राप माम- लथर0 पों०- रफीाीज जिला--गया ।

कोई गांव में एगो यादव के चार लइकन हलन । चारो के माय-बाप मर गेलन तो भाई सोच
लन  अब बाहर चल के कमाय-खाय के चाहीं । तीन भाई के बिआह हो गेल हल 
बाकि छोटका कुआरे हल । से तीनो बड़कन भाई अप्पन मेहरा्रू से समझा के कहलन कि 
हमनी परदेस , कमाय जाइत ही , तोहनी हमर छोटका भाई के आदर-सत्कार से रखिहंऽ । तीनो 
भउजाई देवर के बढ़िया से रखे लगलन । बाकि सब देवर से पुछय कि तूँ हमर बहिन से सादी 
करवृऽ हो ? हाली-हाली ओकरा से पुछला पर छोटका भाई घर-दुआर छोड़ के बाहर जाय
ला तैयार हो गेल तऽ भऊजाई सव कहलन कि देखब न कि तू बेलमंती रानी से सादी करके लयबऽ ।
 छोटका भाई बेलमंती रानी के खोज में निकललन । जाइत-जाइत जंगल में पहंचलन
 आउ एगो साधु के कुटी भीर गेलन । उहां जाके ओहिजा के घास-पात साफ कर के गांजा
चढ़ाक सुत्थर जगह पर रख देलक हे । साधुजी उठलन तो गांजा चढ़ल देख के सगरो देखे 
लगलन कि कउन गाँजा चढ़ा देलक हे । एगो लड़का के देख के बोलौवलन तो लड़कावा उहां आयेल । साधू जी पूछलन कि बच्चा तू का चाह्हें । लड़्कावा कहलक कि हम बेलवंती रानी से सादी करल चाह्हीं । 
साधू जी कहलन कि तू एही रस्ता से चल जो , एगो बेल के पेड़ मिलतो जेकरा मे एकेगो फर होतो । ऊ फल के तोड़ के ले अइहऽ । बाकि पि्छे मु़ड़ के मत देखिहऽ । जहां देखवे कि जर के भसम हो जयेवे ।  लड़्कावा जाके फर होतो तोड़ले आवोत हल कि रस्ते मे पि्छे घुर के देखे लगल । देखेते हि ऊ जर के भसम हो गेल । ईहां साधू
जी अहर दखइत हथ पहर देखइत हथ बाकि ऊ काहे ला आवे जाय ? आसा-पुराई न देख
के साधु जी उहां से चललन तो राह में ओकरा जल के राख होयल देखलन । राख उठा के साधूजी फूक देलन तो लड़्कावा जी उठल । 
अबरी साधु जी ओकरा समझा-भुझ के भेजलन कि ई बेरिया कोइ हालत मे न देखीयें । ऊ फिनो ऊहां गेल आऊ बेल तोड़ के ले आयल । राह में घुर के न देखलक । साधु जी कहलन कि घरे जा के बेल फोरिहें
 । लड़काबा बेल ले के घर चलल । राह में घर के नजीके में ओकरा पिआस बुझायल ।
 से ऊ एगो कुआं पर बइठ के पानी पीये के उपाम करे लगल । कुआं पर जयते मेल हाथ से
 छुट गेल आउ गिर के फट गेल । ओकरा से बेलमंती रानी निकल आयल. खूब सुन्नर, बढ़िया
 कपड़ा आउ गहना पहिनले । तब ओकर मरदाना डोली लाबे गांव में गेल । तलगुत बेलमंती 
रानी के पियास लगगेल । एन्ने एगो चमइन कुआं पर पानी भरे आयल । ओकरा से बेलमंती






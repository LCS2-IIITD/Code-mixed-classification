अझोलवा बहिनी बागीचा में जा के फिनो रोवे लगल - 'सातो भइया गेलन परदेस
भछजी मोरा बड़ दुख देलन कउची से धनवां कुटिअर्ह हो राम । सुन के सब चिरई पेड़ से
उतरलन आछ पुछलन कि अभी तक खाय ला न देकउ हे ? अझोलवा बहिनी कहलक कि
कहां देलक हे ? सौ मन धान बिना ढेंकी - मूसर के कूटे ला कहलक हे । चिरइअन कहलन कि
अच्छे खोल धान ! ऊ थान खोललक । चिरई सब पट - पट सब धान के फोर देलन । ओकरा
में एगो कानी चिरइयां एगो खुद्दी चोरा लेलक । अझोलवा बहिनी घान के चाउर तउला
देलक तो ओकरा में एगो खुदुदी घट गेल । फिनो भउजी कहलकई कि जब तक ऊ खुददी न
लयवें तब तक खाय ला न मिलतउ । अझोलवा बहिनी फिनो बगीचवा में जा के रोवे लगल ।
कउन चिरइयां एगो खुदिया चोरवलक हो राम । सब चिरइअन जमा हो गेलन आउ
देखलन कि कानी चिरइयां के घउका फुलल हे से सब चिरई ओकरा मार लोल मार लोल
घउका में से खुद्दी निकाल लेलक आउ अझोलवा बहिनी के दे देलक ।
खुददी लेके ऊ घरे आयल आउ खाय ला मांगलक । भउजइअन तइयो ओकरा खाय
ला न देलक । फिनो कहलक कि बिना लोटा - टोरी के पानी भर लाव । अझोलवा बहिनी इनरा
पर जा के रोवे लगल - ' सातो भइया गेलन परदेस भउजी मोरा देलन बनवेस कउची से
पनिया भरअई हो राम !”  ओकर रोआई सुन के इनरा के पानी ऊपरे चल आयल । पानी भर
कै ऊ घइला ले के चलल । पीछे से ओकर सातो भइवन घोड़ा पर चढ़ल चलल आवइत हलन
अझोलवा बहिनी पहिले घरे पहुंचल , ठीक पीछे से भइबन भी आ गेलन । अप्पन बहिनी के
दुबरायल देख के सब भउजइअन से पुछलन कि बताव तोहनी कउन दुख देलही हे  ? ओहनी
कोई न बोलल तो अझोलवा बहिनी से पूछलन कि बताव तोरा कउन दुख दे हलउ । बहिनी
कहलक कि सब भछजी तो खाय ला देलो चाह हलन बाकि छोटकी भउजी न देवे दे हलन ।
ई सुन के सातो भाई ओकरा गड़हरा भरा देलन आउ अप्पन बहिनी के साथे रहे लगलन ।

एगो पांड़े जी के मेहरारु दोसर से फंसल हले । ऊ रोज मांग के आव्थ तो ऊ बेमारी
कछले रहे आउ कहे कि “तीन गो लिटिया पकइहें रे रमवां , एगो कठिया के कन्हवा चढ़इहे रे
रमवाँ , उहूँ – उहूँ . . . . एगो अपने खइहेम रे रमवां एगो हमरा दि्हें रे रमवां ,  असल के
होयवे तो ओकरो में से आधा छोड़वे हो रमवाँ उहूं - उहूं ।  ऊ रोज अइसही करे आउ
पाँड़े जी भुखे रह जाय । ऊ एक दिन मेहरारु के बेमारी से चिंतित हो के अप्पन बहिनी के
लिआवे गेलन आउ रो - रो के सब हाल कहलन तो बहिनी समझ गेल आउ भइबा से कहलक
कि “जा के गरम पानी करके कोठी मे डाल दऽ । ओकर इअरवा उहंई मर जतवऽ । बस ओकर
बेमारी ठीक हो जतवऽ ।




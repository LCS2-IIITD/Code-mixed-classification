चरवाहा से राजा

कहताहर - ललनप्रसाद सिंह  ग्राम दनई , जिला - औरंगाबाद ।
 
एगो राजा हलन । ऊ बार - बार अप्पन किला बनाव हलन आउ गिर जा हल । से एकतुरी 
सब  अमला - कैला के गोजी - लाठी लेके खड़ा रहे कहलन कि अबरी किला के डाहे तो ओकरा 
जान मार दीहँई । ई बात ओहजा के नगवा सुनइत हल से ऊ निकल के भागल । लोग  ओकरा 
खदेरलन । रस्ता में एगो गोरखिया ( चरवाहा ) मिलल , जेकरा से नगवा बड़ी घिघिआयल कि 
हम गेड़र मार के बइठ जाइत ही । तू ऊपरे से बइठ जो तो हम बच जायमऽ । चरवाहा पहिले
 नाकर - नुकुर कैलक बाकि नाग के एगो चीनी घइला देबे ला कहे पर ओकरा पर बइठ गेल । 
राजा  के अदमी आन के आगे  बैठ गेलन , नागा बच गेल  । नाग के कहल मोताबिक चरवाहा
 कें एगो घइला देलक  आउ कहलक कि एकरा में पानी भरके झाँक दिहें आऊ  गरम करिहें ।
 जब भाफ निकले लगतउ तो ढँकना उघार दिहें । ओकरा में से एगो लड़की निकलतउ चरवाहा
 ओइसहीं कैलक आऊ लड़की निकलल तो देख के सब चरवाहा भाग गेलन  बाकि नाग के 
बचावेओला चरवाहा रह गेल तो लड़किया  पूछकई कि तोर घर कहवाँ हवऽ । चरवहवा कहलक 
कि ऊ का झोपड़िय़ा लौकइत हे । दूनो अप्पन झोपड़ी में चल गेलन । उहईं  रहे लगलन एक 
दिन लड़किया कहलक कि तू सब के गुरू चरान बंद कर दऽ आऊ राजा से घर बनावे ला 
जमीन माँग । चरवाहा राजा भिरु जमीन ला गेल तो राजा कहकथिन कि जने जेतना जमीन 
मिले उहाँ घर  बना के रहऽ गन ।

चरवाहा आउ लड़की सहर से हट के रात में गेल । लड़किया जने - जने घुम  गेलई , 
सत - महला किला बन गेल । सबेरे राजा देखलन तो अजगुत में पड़ गेलन कुछ चुगिला जाके 
राजा से कहलन कि ओही चरवहवा नऽ किला बना के रहइत हे । राजा अपना से बढ़िया किला
 देख के  हथिआवेल चाहलन । से एगो  नउवा राजा से कहलक कि किला लेना कउन मोसकिल 
हे ? अपने उोकर बोला के  कहूँ कि रात भर में फरल आम के बगइचा तइयार कर दे । न 
करबे तो परिवार साथे मार देवउ । ई सुन के ऊ किला छोड़ के भाग जायत
 । राजा नउवा से ओकरा के बोला के कहलक । मेहरारू  रात में एक ठइयाँ घुम गेल  तो
 एगो खूब बड़िया बगइचा लग गेल जेकरा में घउद - के - घउद आम फरल हल । ई देख के राजा
 साहब खूब खुस भेलन आउ नचवा के बोला के कहलन कि एरे नउवा ऊ तो सब कुछ कर
 देलक जे कहली हले । अब का करे के चाही ? अब नउवा कहलक कि अबरी कहीं कि सोआर्ग से
हमर बाप के समाचार ला दे न तो लादे - भुँसे भरवा देल जयबे । 

चगवाहा घरे आन के मेहरारू से कहलक तो ऊ बतौकई कि राजा से सोआर्ग के राह 
के खर्चा ला बीस हजार रोपेया आउ दस मन चाउर माँग लावऽ । राजा सब चीज दे देलन
 । चरवाहा घरे आन के छव  महीना तक छिपल रहल । ओकर मोंछ - दाढ़ी बढ़के एक - एक हाथ के






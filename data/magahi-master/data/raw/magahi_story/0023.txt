अहेरी कुमार आउ बलकी कुमारी

कहताहर - श्यामदेव सिह ,  ग्राम० पो० - चौरी , जिला -  औरेंगाबाद 

एगो बड़ा भारी राजा हलन । उनका धन - दौलत से खजाना भरल हल माकि उनका एगो 
लड़का न हल । सेकरा लागि बड़ा उदास रहऽ हलन । जे उनकर मुँह सबेरे में देखे से कहे कि
 आज बाँझ - बाँझिन के मुँह अन्हार ही देखली हे ,  कइसन तो दिन - बार जा हे ? राजा जानीओलेथ तो मन मसोस के चुप रह जाथ । एक दिन उनका सुतले कोठरो में किरिन फुट गेल ।
 बाहर में नोकर झाडू देइत हल सेकर अवाज सुन के राजा के नीन टूट गेल । आउ केंवाड़
 खोलल तो उनका देखके नोकरो बोलल कि आज बाँझ के मुँह देखली हे , कइसन तो दिन जा
हे । राजा सुन के खिसिअयलन नऽ बूझत केंवाड़ी बंद कर लेलन आउ परन ( प्रतिज्ञा ) कैलन 
कि जब तक हमर दुख कोई नऽ बुझत तब तक केंवाड़ी न खोलब । अइसहीं भुखे - पिआसे
 कोठरी में बंद रहइत हलन । 

एक रोज के बात हे कि आधा रात में ब्रह्माजी के सिंहासन डोल गेल तो ऊ उठ के
 अयलन आउ केंवाड़ी खोले ला कहलन । राजा भीतर ही से कहलन कि जब तक हम्मर दुख 
कोई न सुनत तब तक हम केंवाड़ी न खोलब । ए तरह जब तीन बचन कहलन तव ब्रह्माजी
बोललन कि हम तोर दुख बुझब । एतना सुन के राजा केंबाड़ी खोललन । ब्रह्माजी बतौलन कि
 एगो जांगल हे ,  ओकरा में एगो मंदिर हे । ओकरे में जा के तू पूजा - पाठ करिहँऽ । जब ध्यान 
लागैबऽ तऽ सोना के एगो चिरई तोर बांह पर आन के बइठत । ओकरा पकड़ के तू निगल 
जइहँऽ । ई सुन के राजा उठलन आउ ओही जांगल में जा पहुँचलन । मंदिर में जाके पुजा - पाठ 
कैलन आउ ध्यान लगौलन तब एगो चिरईं आन के उनकर बाँह पर बइठल बाकि ध्यान मागन 
रहे से ऊ चिरईं के न पकड़लन आउ चिरईं ऊड़ गेल । जब राजा के ध्यान दुटल तऽ जोर - जोर 
से रोवे लगलन । उनकर रोआई सुन के फिन साधु बेस में ब्रह्माजी अयलन आउ कहलन कि
 अबकी भर तूँ वइसहीं करऽ बाकि अबरी चिरई न निगलबऽ तऽ लइका न होतवऽ ।
 
राज फिनो नेहा - धोआ के पुजा - पाठ कैलन आउ ध्यान लगौलन तो सोना के चिरई आन
के बाँह पर बइठ गेल । राजा झट - पट चिरई के पकड़ के निगल गेलन । ब्रह्माजी पहिल ही
चेता देलकथिन हल कि लइका के कोई बारह बरस तक न देखत न ऊ बाहर निकलत । राजा 
घरे आन के राजमहल में रानी भिरू गालन । नवे महीने लड़का जनम लेलक । रानी आउ लड़का 
के महल में सबहे इंतजाम कर देल गेल । लड़का चनरमा के ज्योति नियन हल । ११ बच्छर
बीतल तो लड़का जिद्द रोप देलक कि हम सिकार खेले जायब । अगर न जाय देवऽ तो हम
 तरवार से अपन गरदन काट के मर जायब । रानी लचार होके हुकुम दे देलन । लड़का के साथे 
बड़ी मानी फउज लगा देल गेल । राजा के बेटा सिकार करइत एगो घनघोर जंगल में पचँचलन 
आउ उहई रात हो गेल । ऊ एगो पोखरा पर पड़ाव गिरा देलन । सिपाही लइका के बीच में





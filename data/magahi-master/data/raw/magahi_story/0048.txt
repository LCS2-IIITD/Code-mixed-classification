
लटकौलन तइसहीं पानी पताल में जाय लगल आउ अन्त में पानी एक दमे सुख गेल आउ 
कुइयाँ ठठग के हँसलक । एकरा पर लाल बोलल कि का बात हे भाई ? हमनी पिआसे मरइत
 ही आउ तू पताल सुख गेलऽ आउ बड़ी जोर से हँसतो हऽ । एतना मुन के कुइयाँ बोलल कि
 इन्द्ररा ठग के जादू से बनल हे ईसे तू पानी इहाँ मत पीअऽ । तू आगे कहीं पर पानी पी लीहऽ ।

ओहिजा से दूनों घोड़ा ठोकलन आउ तेजी से चल देलन । संयोग से ओही ठग के दुरा
 पर पहुँच गेलन । ठग के सात गो बेटा हलन । सातो के सात गो अउरत हल । ठग के एागो बेटी हल । ऊ घड़ी घरे खाली दूगो बूढा - बूढ़ी हलन । सभे ठग ठगी करे चल गेलन हल ।
सातो अउरत आउ दूनो माय - बेटी घरे पर रह हलन । ऊ सब भी ठगे लागी राही - मोसाफिर के
आगत - स्वागत करके ठहरावऽ हलन । रात होला पर जान मार के सब - धन दौलत छीन ले 
हलन । दिन के एहनी के एही सब कार - बार हल । हीरा आउ लाल जब ओहनी के दुरा पर
 पहुँचलन तो उनका कहवाँ उठाऊँ , कहवाँ बइठाँऊ , कसके खुब स्वागत भेल । दुनोँ के खुब
 गुल - गुल बिछौना देल गेल । से ओकरा पर पड़तहीं ओहनी के नीन आ गेल । तब तक सातो
 ठगिन जहर मिला के रोटी बनावे लगलन ई सबके हाल देख के ठग के बहिन के ओहनी के 
सूरत देख के दया आ गेल । ऊ जा के दूनो के सिरहना खड़ा होके रोवे लगल । रोआई सुन
 के दूनो के नीन टूट गेल तो ऊ सब हाल कह देलक । सुन के तुरते दुनो घोड़ा पर चढ़लन आ
उ तेजी से भाग गेलन । जब रोटी बना के ठगिनिया देखे आयल तो दुनो के न देखके
 लड़ली के खूब डाँट  - फटकोर लगल - तूँहीं राँड़ी , भगा देले हें । कुछ देर के बाद सबहे ठग
 अयलन तो ठगनियन कहहई  आज जिनगी भर के बइठ के खाय ओलन माल आयल हल
 बाकि ऊ हमनी के पजां से निकल गेल । ई सब सुन के ठग अप्पन साठ कोस आउ अस्सी
 केस चलेओलन साँढ़नी पर चढ़के दऊड़लन
 ।  जाइत - जाइत दूनो के पीछा कर लेलन । दुनो घूर के देखलन तो सोचलन कि अब हमनी 
के जान न बचत । दूनों इअसने सोचइत हलन कि एगो गाँव लौकल । जोर से घोरा के एँड़ 
लगौलन आउ राजा के दरबार में पहुँच गेलन । जाके राजा से कहलन कि हमरा किराया पर 
रहे खातिर कोठरी दे दीहीं । जेतना पइसा लेवे के होयत , ले लेब , हपनी छ - सात मदीना ला 
रहब । राजा कहलन कि हमरा एक महल हे , जेकरा में पोखरा , पखाना जरूरत के सबहे भंडार के चीज हे । बाहर निकेले के भी जरूरत नऽ हे । राजा कहलन कि एक हजार किराया लगतवऽ । 
लाल साहब एक हजार दे देलन आउ तुरत महल में घुस के केबाड़ बंद करके रहे लगलन । 
इधरो आठो ठग भी राजा के पास आ के केराया के कोठरी माँगे लगलन । राजा कहलन कि
हम एतना कोठरी बना के रखले ही कि सबहे के दीहीं । अबहिये नऽ दूगो अदमी के देले ही
 । ठग सब समझ गेल आउ किराया के कोठरी के चारो तरफ घेरे के रहे  लगल कि जब कभी 
निकलत तो जान से मार के सब कुछ छीन लेब । कुछ दिन तक दुनों न निकललन तो ठग राजा के पास जाके कहलक कि जउन किराया पर रहइत हथ ऊ हमर दमाद हथ । बड़ी दिन 
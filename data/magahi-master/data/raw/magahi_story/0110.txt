ओकर जूता बड़ी बढ़िया रहऽ हले । गरीब - गुरबा आउ साधू - महा्त्मा के जूता न रहे तो ऊ चमरा भिर
चल जाय आऊ कभी - कभी ओकरा दुना जूता दान में देवे परे । से ऊ अप्पन परिवार साथे
भुखले रह जा हल ।
संयो से बूढा हो गेला पर चमार आउ राजा एके तुरी मर ग्रोलन । राजा के लेबे ला
जमदूत आयल आउ उनका काटे - कुसे घसीट के ले जाय लगल आउ चमरा ला जमराज सिहासन
लेके अयलन आउ कहलन कि तू एकरा मर बइठ के बकुण्ठ में चलऽ । चमार कहलक कि
हम्मर राजा के भी हमरा साथे सिहासन पर ले चलऽ । तब जमराज कहलन कि इहां राजा - परजा
नीच - ऊंच आउ जात - पात के कोई भेद न देखल जा हे । जे जइसन करऽ हे ओकरा ओइसने
फल मिलऽ हे । राजा के खजाना सोना से भरल हे तो ऊ सोना के सिहासन पर न जयतन ।
एने राजा के घसटाइत आउ चिल्लाइत देख के चमरा के बड़ा मोह लगे । से ऊ जमराज से
कहलक कि जब तक राजा सिहासन पर हमरे साथे बैकुण्ठ न जयतन तब तक हमहु न जायब ।
तब जमराज कहलन कि इहां अदमी धन से वकुण्ठ न जा हे । तोरा राजा के अपना साथ ले
हीं चले ला हवऽ तब अप्पन कमाई के पुण्यफल आधा उनका दे दऽ । चमरा कहलक कि
हम्मर तो ई कामे हे । तुरत चित्रगुप्त बोलावल गेलन आउ चमरा के आधा कमाई राजा के
खाता में लिख देवल गेल । फिन राजा आउ चमार दूनाँ एके सिहासन पर चढ़के वकुण्ठ चल
गेलन । ठीके न कहल गेल हे कि करनी भल न होवे त सोना सब माटी हे !
एगो बड़ी गरीब किसान हल । ओकरा एगो बेटी हल जे ओकर सन्तान में सबसे बड़ी
आउ बेहद सुन्नर हल । किसान एतना गरीब हल कि ओकर घर में कुछो खाये - पीये ला न हल । दिन भर बाप - बेटी जे अगल - बगल के जंगल - झाड़ में जाके जरना चुन - बटोर के लावऽ हलन , ओही के
बेच के अप्पन खाए - पीए के इन्तजाम कर पावऽ हलन । बाकी सबके पेट भर खानो न जुड़ऽ
हल । से अगल - बगल के धनी-मनी किसान के घर जब धान कटा हल तऽ ओखरियन से
छलक के चावल के कुछ दाना चारों ओर छिंटा जा हल । किसान के तीन बुतरुअन बगुला
नियन चावल के छिंटायल दाना पर अप्पन घात ल्गवले रहऽ हलन आउ मालिक आउ वराहिल
के नजर बचा के टुप सिन चबलवा चुन के खा जा हलन । एही से ऊ बुतरुअन के जिनागी
चलऽ हल ।
किसान के घर में रोशनी करे खातिर न तो ढिबरी लालटेन हल आउ न बती जरावे ला
कउनो तेलो हल । से आध पख तो ऊ बेचारा अंधेरिया में अप्पन जिनागी काटऽ हल आउ
बाकि उजेरिया पख में चन्दा के रोशनी से अप्पन काम चला ले हलऽ । एक तुरिया किसान



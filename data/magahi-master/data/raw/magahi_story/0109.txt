एगो बड़ा गरीब पंडी जी हलन दिन मांगथ तो सवा सेर आउ रात मांगथ त सवे सेर ।
एक दिन उनकर अउरत कहकधिन कि हमनी जवान ही त मांगइत खाइत ही । बुढ़ारी में के
खिआवत ? से एक दिन पंडी जी मांग के अयलन आउ पड़िआइन सात गो लिटटी बना
देलथिन ।  पंडी जी सातो लिटटी लेके परदेस चललन । जायते - जायते उनका पिआस लगल ।
एगो इन्दरा पर नेहयलन आउ खाय ला लिटटी के पोटरी खोललन । लिटटी देख के कहे
लगलन कि एगो खाई कि दू गो खाई कि सातो खा जाई । तव ओहजा के पेड़ पर से एगो
भृत उतरलक आउ पंडी जी के एगो बकरी देलक फिन कहलक कि एकरा ले जाके लीप - पोत
के कहिहँ कि हग बकरी हग । रस्ता में बकरी लेले लौटइत खानी पंडीजी एगो हित ही ठहर
गेलन । पंडी जी खा - पी के सुतइत खानी हित से कहलन कि हम्मर बकरी से मांगिहं - उंगिहं 
न । उनकर हितवन बकरिया के करमात जानऽ हलन । से रात में सवा बित्ता लीप के बकरिया
से रौपेया हगवयलन ।
हितराम के ओइसने एगो बक्.री हल खे ऊ बकरिया के बदल देलन । पंडी जी बदलल
बकरी लेके घरे अयलन मेहरारु से सवा बिता लीपे कहलन ओकरा बाद बकरिया के हगे
कहलन । बकरिया रोपेमा हगवे न करे खाली भेंड़ारी हगे । मेहररुआ खूब गारी देलक कि
खाली बकरी लेके आयल हे । पंडी जी सात गो लिटटी लेके ओही इन्दरा पर गेलन आउ
ओइसहीं कहलन फिनो भुतवा उतरल आउ बोलल कि का हवऽ पंडी जी ? तब पंडी जी
कहलन कि हमर हित बकरिया बदल लेलक हे । भुतवा अबरी उनका सोंटा आउ रस्सी देलक ।
पंडी जी सोंटा लेके घरे चललन आउ रस्ता में हितवा ही फिर ठहरलन आउ ओकरा रसिया
रखे ला दे देलन रात खानी पड़िआइन कहलन कि ए सोंटा तनी हमर देह सोंट दे । सोंटा
पडिआइन के रस्सी से बान्ह के ओकर देह जमके सोंटे लगल । पड़िआइन चिल्लाये लगलन
कि हमरा बचावऽ न तो हमर जान गेलवऽ । ऊ घिघिआय लगलन कि हम तोर बकरी दे देइत
हिवऽ । तब पंडी जी सोंटा - रस्सी के छोड़ देवे ला कहलन । सोंटा - रस्सी पंडीजी भीर आ
गेल , बकरी भी पंडी जी ले लेलन । असल बकरी लेके पंडी जी घरे अयलन मेहरा्रु के
लीपे - पोते ला कहलन आउ ओहजा बकरी से कहलन कि हा बकरी खूब रोपेया - पइसा
हगलक । पंडी जी माला - माल हो गेलन आउ नीमन से रहे लगलन
एागो राजा हल बाकि उनका में राजा के कोई लुर - गुन न हले । ऊ दिन - रात हाय
धन के फेरा में पड़ल रहऽ हलन । परजा से मालगुज्जारी असूल करके खजाना भरले हलन ।
कभी  कभी दोसरे कमजोर राजा पर चढ़ाई करके अन्न - धन्न सोना लुट ले हलन । उनकर खजाना
चांदी - सोना से भर गेल तइयो उनका सनतोख न भेल ।


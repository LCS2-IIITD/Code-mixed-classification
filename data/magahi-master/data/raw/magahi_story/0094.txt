
तेरि माय देलको हे । लड़किया सोचलक - बल , हमर मैया पागल हो गेल हे कि एक पता 
देलक हे । एकरा ही एक पैसा हे कि एक लाख हे कि केतना हे ।' ओकरा कुछो नै पता चललै ।
 अन्हरि लड़कावा अप्पन मर पहुंचल आउ मौज से रहे लगल ।


बाघ आउ बाह्मण

 
एगो दलिद्दर बाह्मण हलन । ऊ भीख मांग के खा हलन । रात मांगय तो सवा सेर आउ
दिन माँगे तो सवे सेर । एक दिन बाह्मणी कहलथियन कि तूं दिन-रात बरबरे कमा हऽ से कइसे 
काम चलतवऽ ? बाल-वच्चा कइसे खै्थुन-पीथुन ? से कहीं परदेस जयतऽ हल तो कमा-उमा
के लौतऽ हल । पंडी जी कहलन कि कल्ह भोरे जबवऽ । कुछो नस्ता-पानी बना दिहंऽ । से
 पड़िआइन राख के सतुआ बना के बांध दैलन । पंडी जी अप्पन लड़िका के साथ परदेस 
निकलल३ । जाइत-जाइत एगो नदी पर पहुंचलन आउ नेहा-धोआ के पुजा करे लगलन । एने 
पंडी जी के बेटा निकाल के राख के सतु खाइत हले । पंडी जी आन के देखलन तो वोललन
 कि भोसड़ी राख के सतु देकऊ हे ।  लड़कावा राख के सतु के नदी मैं बहा देलक ।
 दूनो उहां से आगे बढ़लन आउ चलते-चलते एगो पहाड़ पर पहुंचलन । उहां देखलऽ 
कि कोई नऽ हे आउ खीर बन रहल हे । उहाँ दुनो खीर बनौलन आउ झटपट गटक गेलन । 
खयला-पिला के बाद डर के मारे ओहनी एगो कोठी मैं घुस गेलन । थोड़े देर के बाद एगो
 बाघ आयल आउ खीर के न देख के एने-ओन्ने घुमे लगल । ओहनी के न मालुम हले कि इ 
बाघ के घर हे । कोठया के आन से लड़कावा वघवा के देखलक आउ बप्पा से कहलक कि 
हइजा एगो फरसा हवऽ कहऽ तो सार के ओकरे से मारीवऽ । ऊ कहलक कि चुप रहऽ न
तो बघवा हमनी दूनो के आज खा जतवऽ । बघवा सगरो घुमल चले कि कउन आन के खीरिया 
खयलक हेऽ ।  घूमतघूमते ओकर चूतड़ कोठी के मान में समा गेल । तब तक पंडी जी के
 लइका फरसा के बाघ के चुतड़ मै घोप देलक ।
 बाघ राम बाई में भागा । ऊ हल्ला करइत जाइत हल कि हमर घर मैं नांड़-फड़वा घुसल 
हे । से एगो सिआर सुन के कहलक कि चलऽ तो हम देखइत हीऽ कि कउन हउ । से सिआर
 आन के कोठी के मान में अप्पन पोछी घुसौलक । बाबा जी के लइका पोछी पकड़ लेलक ।
 एन्ने सिआर जोर लागा के भागे लगल तो ओकर पोछिए कबर गेल । ऊ भी ह्ल्ला करइत 
भागल कि ओकर घर में पोछकबार घुसल हे । डरल जंगल आउ खिआर दूनो जंगल में जे भागल
 से फिनो काहे ला आवे के नाम लेवे । एन्ने पंडी जी आउ उनकर लइका कोठी में से निकललन
 आउ बाघ के घर में जेतना सर-समान आउ रुपेया-पइसा दोसर बाघ के मार-कीन के जमा कयले
 हले से सब लेके घरे आ गेलन । आन कै पड़िआइन से कहलन कि ले बेटा कमा के ले
 अलउ हे । अब बइठ के खायल कर ।

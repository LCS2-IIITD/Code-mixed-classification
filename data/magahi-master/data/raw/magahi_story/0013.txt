औघड़दानी शिव - पार्वती चरवाहा हल , सब के मुँड़ी कट गेल । तब उन खनी सब चरवहन के सम्बन्धी सब राजा जी के 
मारे ला सोचलन । गड़ेरिया सब ओही रात के सात सौ दैत्य के नेवत देलक । उनकर मेहरारू 
के ई मालूम भेल कि आज राजा जी नऽ बचतन । तब रानी राजा जी के खुब मना कयलन कि
 आज मत जा । तब राजा कहलन कि हम तुरत आ जाम । एतना कहके राजा बगइचा में चल
गेलन ।
 बगइचा में ऊ जहाँ सुतल हलन उहाँ एगो पेटारी रख देलन आउ ओकरा चद्दर  - उद्दर 
ओढ़ा के अइसन रख देलन कि लगे , राजा जी सूतल हय । अपने जाके एगो आम के पेड़ पर चढ़ गेलन । जब रात के सब दैत्य आयल तब कहलक कि अच्छे ! आज तो रजवा के खयवे 
करबइ । ओकरा में एगो दैतवा कहलकइ कि आज तो इनका खयबे करबहीं बाकि पाँच फेरा घूम के खाही , तब ठीक होतई । सब दैत्य पाँच फेरा घूम के राजा के खाय ला ओढ़ावल कपड़ा
 उठवलक तो देखइत हे कि एगो खाली पेटारी रखल हे । तब सब दैतवा मिल के ऊ सब कपड़े
 नोचे लगल । तब राजा ऊपरे से अइसन सोटा झारलन कि सब दैत्य के मुँड़ी कट गेल । राजा
 पेड़ पर से उतर के सीघे घरे चल अयलन । तब सब गड़ेरियन भोरे सुनलन  राजा सब 
दैतवन के मार देलन हे । तब ऊ सब सोचलन कि ई राजा के कइसहु मारे के चाहीं । तब सब 
जा के जांगल में सब बाघ के नेवत देलन , फिनू राजा जी के इयार उनकर मेहरारू से कहलन 
कि आज उनका ला बड़ी मानी बाघ नेवतलवऽ हे । तब राजा ओहखहीं रात के अप्पन बगइचा
 में जाय लगलन । तब रानी कहलन कि आज हम तोरा कोई हालत में नऽ जाय देबवऽ । कहसहुँ 
राजा जी बगइचा में चल अयलन । ओहसहीं बाना बनाके ऊ पेड़ पर चढ़ गेलन । राजा सोंटा 
से सब बघवन के मार देलन । राजा जी नहिए मरलन । गड़ेरियन के सब उपाय निष्फल भेल ।
औघड़दानी शिव - पार्वती
कहताहर - मुद्रिका , ग्राम सुमेरा , जिला जहानाबाद ।
 एगो हले राजा । ऊ बड़ी राजा हले । ओकरा ही खायओला कोई नऽ हले । अनाज से 
सब कोठी भर गेल हले । से ऊ एक दिन अप्पन कोठी में आग लगा देलक । ओकर घुआँ अकास में उड़ल आउ इनरासन भी ओकरा से डोल गेल । उहाँ इनर भगवान समझलन कि
 कोई यज्ञ कयलक हे । ऊ आन के पूछलन कि " ओ बच्चा , केंवाड़ी खोल । तुँ काहे ला एतना 
घन जरवलऽ हे ? का सोच के अइसन काम कयलऽ हे ? " राजा कहलन कि " हमरा बड़ी मानी
घन हले बाकि कोई खनिहारे नऽ हले । " भगवान कहलन कि तोरा एगो बेटा होतवऽ । तूँ जहाँ बारह आम के एगो घउद के देखिहँऽ तऽ बायाँ हाथे मारिहँऽ आउ दहिना हाथे लोकिहँऽ । 
आन के अप्पन रानी के खिआ दीहँऽ । नौ महीना के बाद एगो लइका जनम लेतवऊ बाकि ऊ
 लइकवा बारहे बरस जितवऽ , फिरो मर जतवऽ ।
 राजा बारह आमओला घउद आने के खिया देलन । रानी के नौ महीना के बाद एागो लइका जनम लेलक । राजा ओकरा , खुब बढ़िया से पोसलन आउ पढ़ा-लिखा के बड़ा कयलन । 
जब बारह बरिस हो गेल आउ मरे के बेरा भेल तो लहकवा अप्पन माँय - बाप से कहलक कि
अब हम बाहर जबवऽ । राजा के लइका बाहर जंगल में चल गेलन । एने राजा आउ रानी






ऊ बेसवा करेजा के ऊहें के दिरखा पर रख देलक । तब लइका के मुंह से लाल उगिलना बंद
हो गेल  । ऊ ओकरा घरे से निकाल देलक  , से ऊ निरास होके उहां से चल देलक आउ बिन
खैले - पीले अगाड़ी बढ़ल जाइत हल ।
रस्ता में एगो साधू के दूगो चेला लड़इत हलन । साधु के मरला पे  उनकर तीन
गो चीज ला एहनी अपने में बतकुच्चन करइत हलन – तसला ,  मृगछाला आउ साटा । लइकवा
सुने लगल । तसला के गुण हल कि ओकरा से जे खायेला मांगल जाय उ दे दे हल आउ जेतना आदमी खाये ला चाहे , खा ले हल । मृगछाला पर बईठ के आदमी जहां चाहे चल जा हल ।  कहला पर सोटा केकरो पीटऽ हल आउ ओकरा एक दने से सुंघा देवे पर अदमी गदही हो जा हल आउ दोसर दने से सुंघा देवे पर फिन ऊ अदमी बन जा हल । चेलवन के लड़इत आउ इ सब जान के बनजरवा के छोटका लइकवा कहलक कि हम तोहनी क लड़ाइ फरिया देबवऽ । तोहनी बजार से दू गो तीर ले आवऽ । दूनो तीर लेके अयलन । बनजरवा के
लइका दूनो तीर बिगलक आउ कहलक कि जे तीर लेके पहिले आवत ओकर दू चीज मिलत
आु पीछ आवे ओला के एक चीज मिलत ओहनी दूनो जब तीर लावे गेलन तो ई तीनो चीज
लेके चल देलक । जाके फिन ओही सहर में ओही बेसवा ही पहुंचल । जा के सोटा के हुकुम
देलक कि एकरा सोटऽ । सोटवा वेसवा के बढ़िया से सोंटे लगल ।  तब ऊ पृछलक कि हमरा
काहे ला मारित हें । 
ऊ गदही के लेले जाइत हल से राजा के पास पकड़ा के गेल  । 
बारह बरस के राजकुमारी के रूप मे  परगट हो गेल  । सब मिलजुल के उहां साथे रहे लगलन ।
कुछ दिन के बाद टुनो भाई राय-मसवरा कलन कि अब चल के अप्पन माय--बाप के
ले आवे के चाहीं । से दूनो मृगछाला पर बइठ के घरे गेलन । इहां बाप दुख मैं आन्हर हो
गेलगथिन हल आउ माय सेठ किहां रहे लगलथिन हल । से ओहनी बाप के आउ सेठ के साय
माय के भी मृगछाला पर बइठा के चललन । राह में माय आउ सेठ के दरिआव में गिरा देलन ।
बाप के लेके अप्पन राज में आ गेलन आउ दुनो भाई मिल के बाप के साथे राज करे लगलन ।
नेकी के नेक आउ बदी के बद भेल । खिस्सा खतम पइसा हजम ।
एगो  राजा हलन , उनका सात गो रानी हलन बाकि कोई रानी से उनका एको बाल - बच्चा
न हल । एक दिन राजा अप्पन फुलवाड़ी दने मैदान गेलन आउ घूमल आवइत हलन तो एगो 
कहारिन के मुंह से सुनलन कि आज बंझवा पर नजर परल हे खाय ला मिलऽ हे कि तो नऽ ।


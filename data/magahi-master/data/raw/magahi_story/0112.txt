कोई गांव में एगो राजा के एके गो बेटा हल । ओकर माय - बाप ओकरा सादी करके
मर गेल । राजकुमार रानी के साथ राज करे लगल । राजकुमार एगो कुम्हइन से परेम करऽ
हल । ई से ओकर रोज रात में घरे लौटे में कुबेर हो जा हल । रानी केतनो बोले - भूके बाकि
ओकर आदत न  छुटल । संजोग से कुम्हरा एक दिन राजा के घर ही पकड़ लेलक आउ ठउरे
जान मार देलक । त ओकरा भारी डर हो गेल । ऊ लास पचावे ला एगो कोइरो के खेत में ले
गेल आउ लाठी के सहारे ओकरा खड़ा कर देलक । दू - चार गो भंटा तोड़ के ओकरा फाँड़ा में
रख देलक आउ दू - चार गो गिरा भी देलक । कोइरिया ओती घड़ी खेते सूतल हल ।
उठल तो देखलक कि आज पकड़ा गेल । लाठी उठालक आउ सहेट के एक पटकन कनपटी
में जमौलक तऽ ऊ गीर गेल । कोरिया भिरी जा के देखलक तो राजा साहेब हलऽ । अब ओकर
हबासे गुम हो गेल । ऊ छटपटाइत घरे गेल आउ मेहररुआ से ई सब हाल कहलक । ऊ कहकई
कि एतने में घबड़ा गेल । हम कहइत हिवऽ से करऽ । राजा के महल के दुरा पर जा के ओकरे
बोली में राजे के पुकारऽ आउ जे कहतवऽ से आन के कर दिहऽ । कोइरी ओही घड़ी उहां
गेल आऊ रानी के बोलौलक । रानी भीतर ही से कहलन कि  ढंकनी भर पानी में इब के न
मर जा आज न खुलतवऽ किंबाड़ी ! बस कोइरिया तुरत कुम्हार ही से ठकनी लवलक आउ
ओकरा में पानी भर देलक । राजा के लास के महल के दुरा मर लान के ढंकनी में नाक इबा
के पेटकुनिये पार देलक । फिनो जा के अप्पन खेत में सूत गेल । बिहान भेल तो महल खुलल
आउ रनियां के रजवा पर नजर पड़ल तो जार-बेजार रोवे लगल  रजवा हो रजवा ! जे कहली
से कर देलऽ हो रजवा !
बहुत महिले एगो अहीर माय - बेटा हलक । बेटवा एक दिन मइया से पुछलक कि हमर
सादी होयल हे कि नऽ ? मइया कहकई कि तोर सादी तो बाबू तबे हो गेलवऽ हे जब तू पेटे
में हलऽ । तव बेटवा कहलक कि हम ससुरारी जायम । मइया कहकई कि तऽ जा नऽ बाबू !
रोसगदियो क्यले अइहऽ । अहिरा ससुरारी चलल । जाइत - जाइत रात में ससुरारी पहुंचल ।
उहां जव सरहजिया खिलावे लगल तो एगो ढिवरी बरइत देख के पूछलक कि इ कउची हवऽ ?
सरहजिया मजाक करकई कि ई भगजोगनी के बड़का गो बच्चा हे । खा - पी के जब सब सूत
गेलन तो ढिबरिया के बरइत देख के ऊ सोचलक कि एकरा  लुका देई । चलइत खानी घरे ले
ले चलव । ई सोंच के ऊ फूस के घर के ओरी में ओकरा खोंस देलक । ढिबरी खौसते लगल
आग । गांव के सब लोग बुताबे दुउड़लन । पानी-ऊनी छिटाए लगल तो अहिरा ओरिआ निहुर
के एने - ओन्ने दउड़े । ई देख के सब पूछलन कि ई का करइत हऽ बाबू ? ऊ कहलक कि
ओरी तर भगजोगानी के बच्चा रखली हे । ओकरे खोजइत ही । कही ओहू न जर जाय !


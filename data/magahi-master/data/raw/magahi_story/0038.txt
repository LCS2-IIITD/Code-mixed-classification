गुलाम पीरसिंह

बात झूठ होयत ऊ राज छोड़ देत । ई तय होयला पर राजा नोकर के बोला के कहलन कि देख
आव तो पोखरा पर कउन चिरई बोलइत हे ? रानी विचार कयलन कि राजा के बात झूठ हो 
जायत तो राजा के राज छोड़ देवे से ठीक नऽ
होयत । उनका बिना राज - पाट नऽ चलत । बाकि
 हम चल जायब तो कोई बात नऽ होयत । ई सोच के सिपाही के बोला के कहलन कि सरहँस 
भी बोलइत होयत तो राजा से आके कह दीहँ कि हँस बोलइत हे । सभे बात तो तू जनते हऽ ।
 
जब सिपाही पोखरा पर गेल तो उहाँ सरहँस बोलइत हे बाकि रानी के बात इयाद कर
के राजा से कहलक कि हँस बोलइत हल । रानी राज छोड़े ला अप्पन सब जेवर - पती उतारइत 
हलन । राजा देख के कहलन कि अइखन हँसी - मजाक तो हमनी में रोज हो हे । छोड़ऽ मजाक
 के बात । सेपर रानी कहलन कि एगो मरदे जबान के पक्का होवऽ हथ , अउरत के नऽ ? हम
 नऽ मानम । एतना कह के चले ला तइयार हो गेल । फिनों राजा से कहलन कि हमरा दू महीना 
के गरभ हे । सेकरा तू कागज लिख के दे दऽ । राजा कागज लिख के दे देलन ।
 
रानी घरे से निकल गेलन । जाइत - जाइत कुछ दुर पर एगो इन्दरा मिलल । ओही इन्दरा
 पर बइठ गेलन आउ थकल के मारे नीन आ गेल । सूतल - सूतल साँझ हो गेल । बेचारी झट - पट
उठलन अउ चले लगलन । राह में राजा के इयार सेठ पखाना पर बइठल हल । रानी अदमी 
के देख के पीठ कर के खड़ा हो गेल । ऊ अदमी ओकरा परेत समझ के डेरा गेल । हदे - फदे 
सेठ झाड़ा पर से उठ के तेजी से चले लगल । रानी भी अदमी के पीछे - पीछे चल देलक । पीछे
 घुर के सेठ देखलक कि एगो सुन्नर अउरत हे । ऊ ठहर के पुछलक कि तूँ  कहवाँ जयबऽ 
मइयाँ ? रानी बोललन कि हम एही गाँव में ठहरब । सेठ कहलक कि हमरा ही ठहरबऽ मइयाँ ?
सेकरे पर रानी कहलन कि काहे नऽ ठहरब । फिन सेठ कहलक कि जरी हम अप्पन बुढ़िया
 से पुछ के आवइथी । सेठ अप्पन बुढ़िया से पुछलक कि एगो लड़की हई ओकरा हम बेटी 
बना के रखल चाहइत ही । बुढ़िया तइयार हो गेल । आके बूढ़ा सेठ ओकरा अप्पन घरे ले
 गेल । ऊ ओकरा बेटी अइसन मान - आदर करे लगल । कुछ दिन के बाद रानी के एगो लड़का 
जनम लेलक । ऊ बड़ा भागसाली निकलल । कुछ बड़ा होयला पर पठशाला में पढ़े लगल ।
 
इधर राजा सात गो बिआह कर लेलन । सातो रानी से सातगो बेटा होयल । सात लड़कन 
ओही पठशाला में पढ़े लगलन । जब छुट्टी होवे तब सबहे गुल्ली - डंटा खेले लगऽ हलन । 
रानी के लड़का के नाम गुलम पीरसिंह हले जे से सेठ ही रहऽ हल । ऊ सब लइकन में बहादुर 
हल । से ऊ अइसन चाँप मारलक कि गुल्ली - डंटा के पते नऽ लगल कि कहाँ चल गेल । एकरे 
पर साथे खेलइत सातो राजकुमार खिसिया गेलन आउ गुलम पीरसिंह के गरिआवे लगन । से 
गुलमपीर सिहं घरे आ के अप्पन बूढ़ा सेठ से कहलक कि हमरा अस्सी मन लोहा के गुल्ली आउ चारासी मन के डंटा बनवा दऽ । सेठ कहे मोताबिक बनवा देलक । ऊ गुल्ली खेलइत - खेलइत अइसन चाप मारलक कि गुल्ली जा के राजा के राजमहल पर गिर गेल से
महल के एगो घर ढह गेल । 
रोज साँझ के सातो राजकुमार अखाड़ा में घुरी लगाव हलन आउ आवइत खनी अखाड़ा
 के बराबर कर दे हलन । बाद में गुलमपीर सिंह आवऽ हलन आउ घुरी लगा के चल दे हलन ।
अखाड़ा के ई हाल देख के सातो भाई खिसिआ के एगो बड़ा भारी दरखत अखाड़ा में रख






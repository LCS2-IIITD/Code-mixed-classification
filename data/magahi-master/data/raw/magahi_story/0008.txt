
गोड़ हो नऽ हमरा आंख हे , नऽ हमरा कान हे , से अपने ले लऽ बातु । हम खाली तमाकुल 
पीये ला आग रखले रहऽ ही । अपने काढ़ के लेलऽ बाबू । ऊ लइका आग काढ़े गेल । बस , 
कुटनी बुढ़िया उठल आउ ओकरा एके कउर मे निगल गेल । इहाँ इयार सब सोचलन कि ऊ
 कहां रह गेल । तब दुसर इयार के आग ला भेजलन । कुटनी बुढ़िया उनकरो एके कउर में खा
गेल । ओइसहीं ऊ बुढ़िया पाँच साथी के खा गेल । छठा सायी बड़ी फेर में परल कि ओहनी 
सब कहाँ चल गेलन । ऊ कुटनी बुढ़िया भिरू गेल आउ जल्दी से आग माँगलक आउ बतौला
 पर आग काढ़े लगल । बुढ़िया जहसहीं खाय ला मुंह खोललक तइसहीं मुँह पर एक थप्पड़ 
मारलक तऽ ओकर एक साथी निकलल । ई तरी पाँच थप्पड़ में पाँचो साथी निकल गेलन । फिनो सभे मिलके मौज से रहे लगलन ।

दूगो राजकुमार

कहताहर - पारसनाथ ग्राम - तबकला , पो० सकरी , जिला - जहानाबाद ।

एगो राजा हलन । उनका गाँव मै एगो बाजार लगऽ हल । ऊ बजार में जे समान न 
बिके, साँझ के राजा आके ओकरा खरीद ले हल । एक दिन साँझ के राजा उहाँ खरीदे गेल तो 
देखलक कि एगो मुरगा एक आदमी के नऽ बिकल हे । राजा मुरगा के दाम पुछलन तो ओकर
मालिक कहमक कि मुरगा के दाम मुरगे से पुछऽ । मुरगा से पुछला पर ऊ अप्पन दाम एक 
लाख बतौलक । राजा अनहोनी मुरगा समझ के ओकरा एक लाख दाम देके ले लेलक । घरे जा के मुरगा से राजा पुछलन कि तोरा में का गुण हे । मुरगा बोलल कि हमरा मारके जे हमर देह खायत ओकरा रोवे से ओकर आँसु मोती बन जायत आउ जे हमर मुँड़ी
 खायत तौ ओकरा छीकें से लाल गिरत । राजा ई जान के खुश होयल आउ मुरगा के मार के 
रानी के कहलन कि एकरा बना के रखिहंऽ । राजा कहके बाहर चल गेलन । रानी मुरगा के 
सिकार बनाके रखलन । एही बीच में दुनो राजकुमार पढ़ के अयलन आउ खाय ला माँगलन ।
 रानी भीर में हलन से कहलन कि जाके खा ले । बड़का बेटा मुरगा के देह आउ छोट का 
बेटा मूँर्ड़ी खा गेल । रानी आन के देखलन तो बड़ी अफसोस में पड़लन कि आज राजा हमरा 
मार देतन । राजकुमार माय से रोवे के कारन पुछलन तो रानी सब हाल बता देलन । ई सब
 बात सुन के दुनो राजकुमार घर से निकल गलन आउ परदेस चल गेलन । राह में जाइत हलन
वकि जंगल पार करे परल । जंगल पार कयला पर दुनो के बड़ी भुख लगल । बड़का भाई के 
पास कुछ पइसा हल से ऊ बजार में खरीदे गेलन । उहां के राजा के राजकुमारी झरोखा पर से
 उनका देखहत हल । देखके इनकर सुन्नरता मर ऊ मोहा गेल आउ बाप से कहलक कि हम एही अदमी से विआह करम । राजा के मना कयला पर मी राजकुमारी न मानल आउ अंत में
 राजकुमारी के सादी ओही राजकुमार से कर देवे पड़ल । बड़का राजकुमार इतईं राजकुमारी
 के साथे रहे लगलन ।






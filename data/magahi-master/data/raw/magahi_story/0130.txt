इधर विजय नेहाइत हलन कि सोकाडा कहलक - अब भाई फंझरी खेलऽ ! बिजय
के ना - नुकुर करे पर भी सोकाड़ा जोर मारलक आउ फिनो फंझरी खेलते - खेलते विजय के ऊ पार
ले गेल आउ ओकर हाथ - पैर बान्ह के अपन सात दरवाजा पार कयलक । फिन उनकर छाती
पर किल्ला ठोक के जांता बइठा देलक । ओकरा पर नौ  मन कोदो दर लेलक तइयो विजय
नऽ मरलन । तव सोकाड़ा बिजय के अपन गछि्या सहर के राजा के पास ले गेल आउ राजा
से कहलक कि ई चोट्टा हे , बदमास हे  , ठकुरबारी भीर घुमइत हल । ई सुन के राजा फंसिआरा
के हुकम देलक कि एकरा ले जाके ओने फांसी दे दे । फंसिआरा ठकुरबरिये से हो के जाइत
हल कि विजय कहलन कि जरा चाल करे दे । अन्त में बुढ़वा फंसिआरा के कहे पर सब ओकरा
चाल करे देलन । विजय बेलमन्ती बेलमन्त कहके पुकरलन तो रानी तुरँते आके बिजय के
लेक ठकुरबारी में चल गेलन । फसिआरा लौट आयल आउ राजा के खबर दे देलक कि ऊ
ठकुरबरिये के अदमी हल ।
ठकुरवारी में गेला पर बेलमन्ती रानी उनकरा नेहावे लगल ,  दोसरकी रानी खाना परसे
लगल तीसरकी रानी तम्बाकू आउ पान देलक । विजय बेलमन्ती रानी से सारा हाल कहलन
आउ कि बासमन साव सोकाड़ा के खादे - भुंसे भरवा दऽ । एतना सुन के रानी बेलमन्ती राजा
के पास चिट्टी लिखलन कि बासमन साव सोकाड़ा के बाले- बच्चे भरवा देउ नऽ तो अहसन
सराप देम कि सब राज चौपट हो जायत । राजा चिट्टी पढ़के सोकाड़ा के पास खबर भेजलन
कि सब परिवार के साथ इनाम लेवे ला जल्दी चल आवे आदमी पीछे दस रोपेया मिलत ।
बासमन साव सोकाड़ा ई सुन के असल बाले - बच्चे साथ लेके राजदरबार में आ गेल । इहां राजा
गड़हरा में आग लगाके तइयार करवले हलन । सोकाड़ा के देखते - देखते ओकर सब परिवार के
साथे ओकरे में  डाल के भर देवल गेल ।
इधर विजय अपन तीनो रानी के लेके अपन दे्स चललन आउ बाप के महल से थोड़े
दुर पर एगो अइसन सहर बसौलन कि विजय के बाप चकित हो गेलन । ऊ सोचलन कि कउन
अइसन सुन्नर सहर राते भर में बसा देलक हे । राजा के जब मा्लुम होयल तऽ ऊ अपन बेटा
के मनावे अयलन बाकि विजम नऽ गेलन । ऊ कहलन कि हम असल के हिला तो अपने के
महल में कइसे जा सकऽ ही । ऊ अपने नया महल मे सब रानी के साथ सुख से रहे लगलन ।
एगो बाबा जी पहले - पहल रोसगदी करावे ससुरारी गेलन । अपन रोसगदी करा के चललन तो राह 
में एगो नदी मिलल । नदी में पानी कम हल । कहार लोग पार हो गेलन आउ बाबा जी अपन मेहरारु 
के साथ खा - पी के पार होवे लगलन । अपने मे कहलन कि हमनी दूनॊ तो ही ,  नदी पार हो जाई ।
 जब नदी पार होवे लगलन तो कपड़ा उपर उठा लेलन । उहई पर एगो  सिआर हल जे पड़िआहन के 
देखइत हल । पड़िआइन के दहिना जाँघ में सिआर तिलबा देखलक आउ ऊ भी नदी के पार हो गेल । 
बाबा जी से कहलकु कि ई हम्मर मेहरारु छे । बाबा जी कहलन कि नऽ  हमर हे ।
 दुनो लड़इत - लड़इत पंच के पास फैसला










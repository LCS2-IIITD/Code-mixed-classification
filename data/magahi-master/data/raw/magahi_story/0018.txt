सोना के अँगूठी
 
कहताहर मूयदैब सिह ग्राम-दशरुब जिला औरेगाबाद ।


एगो राज में राजा आउ वजीर के लइका में बड़ी दोस्ती हल । एको छन ओहनी एक-दोसर
से अलगे नऽ रहऽ हलन ।
 एक दिन वजीर के लइका अप्पन इयार से मिले उनकर महल में गेलन । बाकि उहां न
 देखके समझलन कि इयार रनिवास में होयतन । एही सोच के ऊ रनिवास में चल गेलन । उहाँ
 खाली रानी तोसक गलीचा लगा के सुतल हलन । वजीर के लइका भी निसा के सूर में पलंग पर जाके पड़ रहलन । ओकरा थी नीन आ गेल । थोड़े देर में जब वजीर के बेटा के नीन दूटल
 तऽ ऊ उठके चल गेल आउ ओकर हाथ के अंगुठी पलंग पर गिर गेल । ओने राजा अयलन
 आउ अंगुठी देखके चुपचाप उठा लेलन । ओही दिन से ऊ रानी से बोल चाल बंद कर देलन । 
ई से रानी के बड़ी तकलीफ होयल तब रानी अप्पन नइहर में अप्पन भाई-बाप के पास चिट्टी
 लिखलन -

बाबा बाबा  लगायके , लाखो-लाख लुटाय । 

रसभरी रसीली में भौरा घुर-फिर जाय ।
अइसन पाँती देख के राजा अप्पन बेटा के दे देलन । बेटा समझ गेलन आउ नाउ के
लेके बहिन ही चल देलन । जब उहां पहुंच गेलन , पानी-उनी पी के , साँझ खनी राजा के बेटा , 
वजीर के बेटा नउवा आउ अपने चारो घूमे-फिरे चललन । गांव से दुर जा के एगो बढ़िया
 पोखरा पर बइठ गेलन । टहटह ईजोरिया रात हल । पोखरा में फूल खिलल हल । चारो बइठ 
के चापड़ खेले लगलन । खेलइत-खेलइत राजा के साला कहलन कि -
 
निरमल जल तलाब में अति ही पवित्र-पवित्र । 

सो जल काहे ना पिय , सुनहुं हमारे मित्र // सत रह //
तब राजा एतना सुनके मन-ही-मन सोच के कहलन -

कर पंजे के बिच में तामें लाल समाय  । 

सो मैं देखा पलंग पर ,  नीर पिया न जाय // सत रह //
एतना सुनके चौपड़ खेलइत खेलइत वजीर के लइका कहलन -
 
घटा गरजे बिजली चमके , लागे ना काहूँ अँत ।

माय-बहिनिया जा के , गये पलंग पर बैठ // सत रह //

ओकरा बाद नउवा के पाँसा आयल तो सोच-विचार के कहलक -

चतुरन में चतुरन मिले लगे ना काहूँ अंत । 
अभाग हे ऊ नारी के , मूरूख मिलल कँत // सत रह //

एकरा बाद राजा के असली बात हिरदय में समा गेल । फिनो सबहे घरे अयलन आउ 
राजा-रानी खुसी से रहे लगलन ।






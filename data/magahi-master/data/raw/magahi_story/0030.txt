राजकुमार आउ मयनावती रानी 

जब छठीहार के दिन आयल तो इन्द्र महाराज आउ बहुत मानी परी लोग दान - दहेज
 लेके अयलन । इहाँ भी खाय - पीय ला सगरो नेवता चल गेल हलऽ । से सभे लोग अयलन ।
 खूब घूम - धाम से छठीहार मनावल गेल । लीलकंठ महाराज के कहे मोताबिक रानी लड़का के 
चुट्टी ? काटे लगलन तो लड़का रोवे लगल । एकरे पर इन्द्र महराज कहलन कि लड़का काहे
ला रोवइत हे ? एकरे पर कहलन कि लड़का अप्पन बाप लागी रोवइत हे । इन्द्र महराज कहलन 
कि लड़का के बाप केने हे ? परी लोग कहलन कि ई का लीलकंठ राजा एकर बाप हथ । इन्द्र
 महाराज लीलकंठ राजा के रानी आउ लड़का के साथे रहे ला हुकुम दे देलन । ओही दिन से 
लीलकंठ राजा अप्पन माय - बाप आउ रानी के साय मजे में रहे लगलन ।

राजकुमार आउ मयनावती रानी
कहताहर - इन्द्रदेव सिहुं ,  ग्राम० दनई , पो० जाखिसु , जिला - औरँगाबाद
 
मक्खन के दलदल आउ मक्खी के पहाड़ । 
मुरगी मार देलक लात गिर गेल सहर गुजरात । 
एगो कोई राजा हलन । राजा रोसगदी करा के जब अप्पन राजमहल में अयलन आउ महल में सूते लागी गेलन तो पलंग पर जइसहीं एक लात रखइत हथ कि रानी ठठा के हँस 
देलक । तुरत राजा अप्पन गोड़ पलंग से भुइयाँ पर रख देलन आउ रानी से पुछलन कि तूँ का 
बात ला हँसलऽ हे ? सेकर कारण बतलावऽ । रानी कहलक कि हम अइसहरं हँसली हय , 
कुछो बात नऽ हे । राजा कहलन कि एमें जरूर कोई बात हे । रानी एकरे पर कहलक कि जा नऽ तोरा तो मयनावती से बिआह होइत हवऽ । एतना सुन के राजा तुरंत घोड़ा के अस्तबल में गेलेन आउ खोल के घोड़ा पर सवार हो गेलन । उहवाँ से मयनावती रानी के खोज ला 
चल देलन । कहलन कि जब तक हम मयनावती रानी से बिआह नऽ करब तब तक राज में
नऽ लौटब । 

जाइत - जाइत राजा एगो भारी जंगल में पहुँच गेलन तो देखइत हथ कि एगो कुटिया 
बनल हे । ओही जगह पर पक्का के एगो कुआँ हे । ओकरा पर बाल्टी - डोरी रखल हे । राजा
 के जोर से पिआस लगल हल । जब बाल्टी - डोरी कुआँ में डाललन आउ पानी घींचे ला गयलन 
तो घिचयबे ना करे । एही तरह से राजा के डोरी - बाल्टी धयले - धमले खाँझ से भोर हो गाल तो 
कुआँ में देखइत हथ कि एगो बड़ा भारी अजगर साँप बाल्टी के पकड़ले हे । जब दुनों के नजर
 मिलल तइसहीं सरप कहलक कि हमरा निकाल दऽ तो तोरा हम काटब - ऊटब नऽ आउ इनाम 
में एगो चीज देव । जब राजा अजगर के निकाल देलन तो अजगर अप्पन कुटिपा में ले गेल 
आउ कहलक कि हमरा से तूँ बरदान माँगऽ । राजा कहलन कि हमरा कोई चीज के कमी नऽ 
हेय । बाकि हमरा मपनावती से बिआह करा दऽ । अजगर कहलन कि इहाँ से कुछ दूर पर 
एगो आउ जंगल मिलतवऽ । ओही जंगल में एगो साघु तपस्या करइत हथ । उनकर सरीर में दीआँ लगल होतवऽ । उनकर अँगाड़ी में जा के खाड़ा हा जइहँऽ तो उनकर ध्यान टूट जायत । 
फिन जउन चीज माँगे लागी होतवऽ तउन चीज माँग लीहऽ । अजार एकरा बाद राजा के 
अप्पन जाँघ चिरववलक आउ ओही में अप्पन मुँह से मणि उगिल देलक । फिनो एगो जड़ी
 से रगड़ देलक तो जाँघ जइसन हल ओइसने हो गेल । अजतार कहलक कि एकरा से जउन चीज माँगवऽ ओही चीज मिल जतवऽ आउ जड़ दे देलक ।






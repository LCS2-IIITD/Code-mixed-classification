एक दिन एगो गोबरचुन्नी आन के राजा से कहलक कि लीलकंठ राजा के हम चिरारी 
पर घुरइत - फिरइत देखली हे बाकि कोई अदमी - जन नऽ रहे तब । एकरे पर लीलकंठ के अउरत
 कहलक कि ई तगो मजाक बुझाहत हे । फिन गोबरचुन्नी कहलक कि जा के देखहुन का तगो हम 
झूठो कहइत हिवऽ । रानी ओही जगह जाके एगो पीपर के खोड़रा में छुपके बइठ गेलन ।
देखइत हथ कि दूगो परी दू परात मिठाई लेके अयलन आउ लीलकेंठ घुरइत - फिरइत हथ । 
जब परी लोग अयलन तो खटिया पर बइठ गेलन फिन लीलकेंठ पृछलन कि दू परात में मिठाई
 काहे लागी लवलऽ हे ? एकरे पर परी लोग कहलन कि एगो तोहर अउरत हथुन , ओही लागी
 लवली हे । ऊ पीपर के खोड़रा में लुकायल हथुन । जाके लीलकेंठ राजा देखइत हथ कि ठीके 
में नऽ ऊ बइठल हथ । पुछलन कि तूँ इहवाँ काहे ला अयलऽ हे । कउन दुख - तकलीफ भेल ?
 रानी कहलन कि हमरा बड़ी दुख - तकलीफ हे । अपने के माय हमरा खाय - पीय लागी भी नऽ 
देथ । राजा से सबहे दुखड़ा कह सुनवलन । राजा कहलन तूँ घरे जा । हम रोज तोरा खाय - पीय
ला ऊहईं कोठरी में पहुंचा देबव । रानी घरे चल अयलनऽ । राजा लीलकंठ रोजा रानी के
 खाय - पीय ला रात के रात पहुँचा देय । ऊ दूनो ऐस - मौज रात भर करथ आउ भोर में चल
 जाथ । रोज - के - रोज पान खा के दुहारी के केवाड़ी पर पान के पीक फेंक देथ । राजा के माय 
ई सब देख के अछरंग लागवे लगलन कि राड़ी कउन के ना कउन के संगे बोला के रहऽ
 हेय । ऊ बेचारी चुपचाप सुनइत रहे । जब रानी के गरभ रह गेल तब रानी के सास आउ
 ओरहाना देवे लगलन कि कइसन कुरहनी आयल कि हम्मर खनदान के भी नसले हेय । ऊ 
रोज थू - थू करथ । 

जब नौवाँ महीना बीतल आउ लइका पैदा होवे ला होयल तो इन्द्र महाराज इन्द्रासन से
 परी के चमइन बोलावे ला भेजलन । ओही चमइन आन के नार - पुरइन काटलक । जब लीलकंठ 
राजा के माय देखलन कि लड़का के नार - पुरइन कट गेल तो खूब कोहराम मचवलन । एकरे 
पर चमइन कहलक कि काहे ला एतना करइत हें । अपने के बेटा तो रोज आवऽ हथ । रानी
 सुनलन तो कहलन कि आगो चमइनियाँ राड़ी , हमरा से तूँ ठठा करइत हेय । हम्मर बेटा मर
 गेल हेय तऽ आवत कहवाँ से ? चमइन कहल कि अपने के बेटा लीलकंठ राजा इन्द्रासन के
 तबलची हथ । अगर अपने नऽ पतिआइत हिया तऽ आज देख लेव । लीलकंठ के माय आज 
रात के देखलक कि ठीके में हम्मर बेटा आवऽ हथ । माय जा के बेटा के भर अँकवार पकड़ 
लेलन । तो लीलकंठ राजा कहलन कि हम तोहर बेटा अब नऽ हियउ । हम्मर बेटा के ही तूँ
 अप्पन बेटा समझ । 

एक दिन लीलकंठ राजा अप्पन अउरत से कहलन कि हमरा रखे के मन हवऽ तो जऊन दिन लड़का के छठीहार होयत ओही दिन इन्द्रासन के परी लोग आउ इन्द्र महाराज अवतन । 
तूँ लड़का के खुब चुट्टी काट के रगोबइहँऽ । जब लड़का रोवत तो इन्द्र महराज कहतथुन कि
 लड़का काहे ला रोवइत हे । एकरे पर तूँ कहिहऽ कि लड़का अप्पन बाप लागी रोवइत हे । इहें
तरह से जब तीन बार करवऽ तो इन्द्र महराज कहतथुन कि एकर बाप कहवाँ हथुन । तो सभे
 कह देथुन कि एही लीलकंठ राजा हथ । तब एकरे पर इन्द्र महराज खुश होके हमरा रहे लागी कह देथुन । तब हम ओही दिन से तोरा साथे रहे लगवऽ ।






तेल मीठा के तो कमी न हउ ? तोहनी ऊ सब चीज हमरा ला के दे । तोहनी के हम भर पेट
पुआ खिला दिअऊ । बघवन सोचलक आउ सिअरवन कहलक कि ठीके कह हउ । बघवन
छीनछोर के घीउ , मीठा , आटा जुटौले हइए हल से बाघ तो ई सब चीज लाके जमा कर देलक ।
सिआर भी जरा मना जमा कयलक आ धोबिया पुआ बनाबना के फेके लगल बाकि जे बरिआर
रहे ओही खा जाय । अबरकन अइसही रह जाय से धोविया कहलक कि एगो काम कर
एगो दमाही लाव । ओकरे में जोत के सबके सामने - सामने देबउ तब सबके परापरी होतउ ।
एकरा मर जादे तर तइयार हो गेल । ओहे एगो दमाही लौलक । धोबिया सब के ओकरा में
कस के जोत देलक । भर कड़ाही तेल खूब खउला के सब बाघ आउ सिआर के मुंह पर उझिल
देलक । सब बाघ सिआर मर गेलन ।
धोबिया हसते - हसते घरे चल आयल । आके चमरा से कहलक कि ले नऽ सार अब
तो तोर चलती हो गेलउ । जो जंगलवा में हम बड़ी मानी वाघ आउ सिआर के मार देलिअउ
हे । से चमरा खुसी के मारे अप्पन सब औजार ले के चलल । जंगल में जा के देखऽ हे कि
बाघ आउ सिआर मर के टाल लगल हे । ओहे सबके चमड़ा चीर के उतार लेलक आउ ओकरा
बेच देलक जेकरा से चमरा माला-माल हो गेल । बुधी के फल बइठल खाय
एगो बाबा जी हलन । ऊ बड़ा गरीब हलन । एक दिन बाबा जी सबेरे मैदान गेलन ।
इनरा पर कुल्ली करे अयलन । इनरा में पानी भरे ला लोटा - डोरी डाललन तो लोटा उहई
पकड़ा  गेल । ऊ इनरा में पहलही से एगो बाघ एगो साप आउ एगो सोनार गीरल हल ।
ओखनी कहे लगलन कि हमरा निकाल दऽ  । बावाजी सोचलन कि बघवा के निकालम तो
खाइये जायत । संपबा के निकालम तो काटिए लेत । बाकि सोनरा के निकाल देव तो पुन्न
होयत काहे कि ऊ अदमी हे । बाकि सोनरा के निकाले तो कइसे ? बघवा छोड़वे न करे ।
पंडी जी पहिले बघवा के निकाल देलन  । ओकरा बाद संपवा के निकाललन तब फिनो सोनरा
के निकाललन । बघवा बाबा जी के गोड़ पर गीर के कहलन कि अमने हमरा गुरु ही । एक
दिन हमरा ही आई । संपबा भी उनका गुरु मानलक आउ अपना ही आवे ला बिनती कयलक ।
सोनरा भी अइसही कहलक । पंडी जी घरे आ गेलन ।
कुछ दिन के बाद पंडीत जी बघवा के इहा चललन तो जंगल में बहुत बाघ मिललन ।
सब बाघ खाय ला इनका पर दूट पड़लन । पंडी जी कहलन कि बंडा बाघ हमर चेला हे । ई
सुन के सब बाघ उनका बंडा बघवा भीरु पहुंचा देलन । उहां ओकरा ही दू - चार दिन रहलन ।
फिन कहलन कि अब हम अपन घरे चलम चेला  । तब बाघ चेला उनका  दान - दछिना में बड़ी
मानी सोना - चांदी देलक । बाबा जी उहां से चललन तो सोचलन कि तनी संपवा चेला ही से
भी होयले चलीं । उहाँ से साँप के छूंड में चललन । आगे जाइत हलन कि चेलवे से भेंट हो


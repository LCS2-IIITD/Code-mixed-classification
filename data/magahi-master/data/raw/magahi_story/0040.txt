हँसती परी 

जब कपिल मुनी के पास पहुँचलन तो उनकर लड़की मुनी के पंखा हउँकइत हलन लड़की 
गुलम पीरसिंह के सूरत देख के मोहित हो गेलन आउ बाम के सूतल जान के कहलन कि जान 
देबे ला काहे ला अयलऽ हे ? इहां से चल जा , नऽ तो बाप से लड़े पड़तवऽ । ऊ नऽ गेलन 
तो कपिल मुनी उठके उनका से लड़े लगलन । आठ दिन तक कोई नऽ पटकायल नौवाँ दिन 
मुनी पटका गेलन । प्रतिज्ञा के मोताबिक कपिल मुनी अप्पन बेटी के बिआह गुलम पीरसिंह 
से कर देलन । गुलम पीरसिंह रोसगद्दी करा के घरे आ गेलन आउ खूब बढ़ियाँ से राजपाट 
करे लगलन । 

हेँसती मरी
 
कहताहर - सामदेव सिंह ग्राम चौरी , गिला - औरेंगाबाद 

एगो राजा के चार बेटा हलन । ओहनी चारो भाई एक रोज जंगल में सिकार खेले
गेलन । उहाँ ओहनी अप्पन - अप्पन तीर छोड़लन । तीन भाई के तीर एक दने गेल आउ छोटका 
के तीर दोसर दने चल गेल । सबहे अप्पन तीर के पता लगावे ला चललन । तीन भाई के तीर
 के पता तो चल गेल कि एगो राजा के तीन गो बेटी हथ ओही ले ले हथ । राजकुमार ऊ राजा
 के पास जाके पूछलन कि अपने के बेटी हमनी के तीर ले ले हथ । ओही तीर ला हमनी अयली 
हे । राजा महल में पूछौलन तो पता चलल कि ठीक उनकर बेटी तीर ले ले हथ । बाकि ओहनी 
कहलन कि तीर तबे देम जब ओहनी हमनी से सादी कर लेतन । तीनो भाई अपने में राय - मसवरा 
करके बिआह लागी तइमार हो गेलन । चट मँड़वा पट भतवान आउ विआह हो गेल । 

चारो भाई कुछ दिन उहवाँ पर रहलन । फिन रोसगदी कराके घरे चललन तब छोटका
 भाई सोचलक कि सबहे भाई के तीर मिल गेल आउ बिआहो हो गेल बाकि हमर तीरो नऽ
 मिलल । से तीनो भाई रोसगदी करा के घरे चल गेलन आउ छोटका भाई अप्पन तीर खोजे 
चल गेलन । सगरो खोजलन बाकि कनहूँ न मिलत तो अछता - पछता के रुख - बिरीछ पर देखे 
लगलन तो लौकल कि एगो बनरी उनकर तीर ले ले हे । बनरी से तीर ला खूब घिघियलन 
बाकि तइयो ऊ तीर न देलक । बनरी कहलक कि तीन भाई तो सादी करकथुन तो तीर मिललइन , 
जब तूहूँ  हमारा से बिआह करबऽ तऽ तीर देववऽ । एतना सुन के राजा के लड़का असमंजस 
में पड़ गालन कि लोग देखतन - सुनतन तो का कहतन ? फिर सोचलन कि बोलाय से , गछ
लेव तो तीर दे देत । से विचार करके बिआह करे ला गछ लेलन । सेकरे पर बनरी कहलक
 कि तू सेनुर देवऽ तब तीर देबवऽ । लचार होके छोटका राजकुमार सेनुर दे देलन । फिन ऊ
 तीर दे देलक आउ कहलक कि अब हमरा घरे ले चलऽ । राजकुमार कहलन कि चल हम 
चलइत ही । बनरी बोलल कि का हम पैदल चलबवऽ ? राजकुमार कहलन कि जंगल में
डोली - महाफा कहाँ से ले अइअऊ ? से तू हमर घोड़ा पर बइठ आउ साथे चल । ऊ बनरी
 कहलक कि अपने जरा आँख बंद करीं । राजकुमार आँख बंद कयलन तो तुरंत हीरा - जवाहरात
जड़ल डोली - महाफा आउ कहार आ गेलन । बनरी ओही पर चढ़ गेल आउ राजा के बेटा 
ओकर लिया चललन । जब डोली दुरा पर पहुँचल आउ अउरत ओकरा उतारे लगलन तो बनरी
 खोंय देन कयलक । सबहे डरते - डरते ओकरा डोली पर से उतार देलन आउ हबेली में ले
 गेलन ।






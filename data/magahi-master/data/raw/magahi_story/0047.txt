
दाम देके लाल खरीद लेलक । फिनो ऊ कहलक कि हमरा पास एगो पत्थल हे एकरा से दू - चार 
चिलीम तम्बाकू पीये ला दे दऽ । सेठ पत्थल देख के कहलक कि ई पत्थल न हे , ई लाल हे ।
 एकर दाम हम पन्द्ररह हजार देब । सौदागर राजी हो गेल । दोकान पर बड़ी भीड़ हल सेकरा
 से काफी देर हो गेल । उकताके सौदागर टुसर दोकान पर चल गेल । दोसर सेठ से लाल
 देखौलक तो ऊ कहलक कि हम एकरा पचीस हजार रुपेया देबो । सौदागर राजी हो गेल । ऊ
पच्चीस हजार रुपया घरे लान के बकसा में रख देलक ।
 एकरा बाद पहिलका सेठ लाल खरीदेओला सेठ से झगड़े लगल । बात राजा तक
 पहुँचल आउ राजा तीनो के बोलौलक । पहिले सौदागर से पुछलक कि तू लाल बेचलऽ हे ? 
सौदागर कहलक कि हमरा पास एगो  पत्थल हल । हम ई सेठ से कहली कि हमरा तम्बाकु
 पीये ला दू चिलीम देके पत्थल लेलऽ तो ई कहलन कि हम एकरा पनरह हजार देबो । इनका 
भिरू भीड़ हल से हम दुसर सेठ भीर गेली तो हमरा पचीय हजार देके ऊ पत्थल ले लेलन । 
राजा ई सब बात सुन के कहलन कि केकरो कसूर न हे । लाल दुनो सेठ में से केकरो के पास
 न रहत । लाल राजा के खजाना में जमा हो जायत । राजा सेठजी के पचीस हजार रुपेया लौटा
देलन । राजा लाल लेके रानी के दे देलन । कहलन कि लाल के बढ़िया से रख दिहँऽ भुलाय 
के न चाहीं । अगर भुला गेल तो तोर जान के बराइत न होयत ।
रानी लाल के पेटी में बन्द कर देलन । कुछ दिन बीतल तो राजा सिपाही से लाल देखे 
खातिर कहलन कि जा के रानी से लाल माँग लावऽ । सिपाही रानी से लाल माँगलक तो रानी
 बक्सा खोल के देखइत हथ तो लाल नऽ हे आउ ओकरा जगह परएगो लहका गोड़ पटक - पटक 
के खेलइत हे । तुरंत रानी बक्सा बन्द कर देलन आउ सिपाही से कहलन कि राजा से कह दऽ
 कि रानी से ताला नऽ खुलइत हे । एही से अपने ही के बोलावइत हथ । सिपाही जा के राजा
 से कहलक तब राजा घरे आन के बक्सा खोललन तो देख के बड़ा अचरज भेल । तब राजा
 रानो से कहलन कि ठीक हे , हमर लड़की हीरा हे , एकरे से हम ओकर सादी कर देब । तू एकरा
कभी भी अप्पन दूघ नऽ पिअइहऽ । बक्साओला लइका बड़ी तेजी से बढ़े लगल आउ ,  कुछ 
बड़ा हो गेल तो ओकर नाम लाल रखल गेल । ऊ गाय के दूध पी के जल्दीये बड़ा हो गेल
 तो लाल आउ हीरा ( राजा के बेटी ) दुनो पढ़े ला पठशाला में भेज देल गेलऽ । साथे पढ़इत - पढ़इत 
दुनो में काफी परेम हो गेल । एहनी के देख के गुरु जी राजा से सब बात कहलन । राजा के 
दुनों के पढ़े ला अलग - अलग पठशाला बनववलन । अब दुनो अलग - अलग पढ़े लगलन बाकि
 परेम ना छूटल । एक दिन दुनो विचार कयलन कि अब हमनी के दूसर राज में चले के चाहीं ।
 इहाँ ठीक नऽ होइत हे । हीरा मरदानी चेहरा बना लेलक आउ लाल के साथे घोड़ा पर चढ़ के 
राते में चल देलक । जाइत - जाइत कुछ दुर गेल तो लाल के पिआस लगल । हीरा घोड़े पर से
 देखलक तो कुछ दूर पर चील्ह मँडराइत हल । दुनो घोड़ा ठोकलन आउ एँड़ी दबोचलन । घोड़ा
 तुरंत उहाँ पहुँच गेल जहाँ पर एगो इनार हल । इनार में जइसहीं पानी खातिर लोटा - डोरी






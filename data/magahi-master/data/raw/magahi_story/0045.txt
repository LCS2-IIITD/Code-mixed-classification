
के पत्थल पर चढ़ा देत । उहाँ से अछता - पछता के सुन्नरी जैन भिरु आयल तो ओकर उड़े 
ओला पाँख झर गेल आउ अमला पर जैन ओकरा नऽ पहचान सकल । ऊ जैन के पास ही 
रहे लगल । जैन ऊ बेचारी के बहिन समझ के प्यार करे लगल । दुनों ओही कुण्ड के चकुरा
 पर रहे लगलन । जैन कमा - धमा के लावे आउ ओकरो खाय पीये लागी देले जाय । एही तरह
 से दूनों के जिन्दगी बीते लगल । सुन्नरी मन में सोचलक कि बलाय से तो कइसहूँ गुजर - बसर 
चल जाइत हे नऽ ? सुन्नरी इन्द्रासन के परी हइए हल , खुब साज - सिंगार कयले रहऽ हल । एक दिन जैन उहवाँ से चल देलक । सेकरा पीछे - पीछे सुन्नरी भी चलल जउन राह से आमल 
हल । लड़का के ओही ठइयाँ छोड़ देलक । जैन फिन ओही चोर भिर पहुँचल तो चोर पुछलक 
कि तू कउन हे ? तो ऊ कहलक कि हम जैन ही । चोरवन सोचलक कि जैन के तो हमनी मार
 देली हल , ई जिन्दा कइसे हो गेल ? ओहनी के विसवास न होय ? बाकि ओकरा साथ एगो 
औरत के गहना - पाती पेन्हले देखलक तो ओकरे पर पहिले झपटलन तो जैन बिनती कैलक कि 
हे देवता ,  तोरा में कोई ताकत न हे कि तोहर देल चीज हमरा पास आ जाय । एतना कहते देवता के देल तीनो चीज जैन के पास आ गेल । जैन डंटा के हुकुम देलक तो डंटा सब चोर 
के मार - पीट के मरम्मत कर देलक । चौर जेतना के चीज लूट के बंद कैले हल आउ औरत के
रखले हल , सबहे से कहलक कि अप्पन - अप्पन चीज ले जाइजा लोत्रा ! सबहे अप्पन - अप्पन 
चीज चीन्ह के ले लेलन आउ अपना घरे चल गेलन ।

इहवाँ जब कुडं पर सुन्नरी लुड़का के छोड़े के चल देलक हल तब लड़का रोवइत हल ।
 एगो खेत में काम करइत किसान देखलक तो लड़का के अप्पन घरे ले गेल आउ बेटा बना के
 पोसे लगल । जब लड़का छह - सात बरस के भेल आउ किसान मरे लगल तो कहलक कि ए 
बेटा हम अब अमन माय - बाप के पास जाइत हिवऽ तूहूँ कहीं अप्पन - माय बाप के खोज
 लिहऽ । ई सब तोरे धन - दौलत हवऽ । ई पर लड़कवा पूछलक कि ए बापजान , तोहर बाप - माय 
कहवाँ हथुन ? बूढ़ा कहलक कि कहीं पर हमर बाप - माय होतन तो खोजिये लेवऽ । तो लड़का 
कहलक कि हमर माय - बाप कहवाँ पर हथ ? किसान कहलक कि जाके तू ओही कुडं पर
 मंदिर  भिरु पता लागइहँऽ कि तोहर बाप - माय कहाँ हथुन  । एतना कह के बुढ़ा किसान मर गेल । 
जैन सब अउरत के चोर से छोड़ा देलक तो सोचलक कि अब कहाँ जाई आउ का 
करीं ? तो ऊ फिनो कुंड पर चल आयल । ओकरे साथे सुन्नरी भी आ गेल । सुन्नरी के जैन
 के साथे रहइत - रहइत छह - सात साल हो गेल हल । सुन्नरी एक रोज कहलक कि आज अप्पन 
परिचय कह देब चाहे ई पत्थरे काहे न हो जाथ ? जब सुन्नरी कहलक कि हम तोर अउरत 
ही तो जैन तुरत पत्थर हो गेल । ई देख के सुन्नरी जार - बेजार रोवे लगल । कोई तरह से 
भीख - दुख माँग के जिनगी पाले लगल आउ ओही कुंड पर रहे लगल ।
ओही लड़का किसान के मरला पर कुंड भिर आन के जार - बेजार रोवइत हल । उहाँ महादे आउ गौरा - पारवती शेल ( सैर ) करे निकललन हल । गौरा - पारवती महादे जी से कहलन
 कि कउन तो रोइत हे ? महादे जी कहलन कि तोरा तो हरमेसा एही बात सुझऽ हे ? संसार






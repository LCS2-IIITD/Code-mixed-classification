से होइये गेल बाकि रोसगद्दी हो जाय के चाहीं । समधी तइयार हो गेलन । बेटी के रोसगद्दी
 करा देलन । पाँड़े पुतोह के लेके घरे आ गेलन । इहाँ पड़िआइन पहिले बेटा के आउ फिन 
पुतोह देखके खुश भे गेलन । कहलन कि आज हम पुतोह के बनावल खाना खायब से पुतोह
 के रसोई बनावे ला कहल गेल ।
 पुतोह खाना बनावे लगलन । जोर से पेसाब लगल तो चुल्हा में मुत देलन । आग बुत
 गेल । पखाना भी लग गेल तो छीपा में पखाना कर के कोठी तर फेंक देलन । हांड़ी में जुठा
 लगल हल । सितुहा नऽ मिलल तो दांत से खखोरलन आउ चुपचाप बइठल हलन । सास
अलथिन तो पुछलन कि बइठल काहे हे । तऽ ऊ बतौलन कि जोर से पेशाब लागल से चून्हवे
 में मुत देलिअइ तो आगिये बुता गेलइ हे । सास कपार ठोक के फिनो सब इन्तजाम कयलन ।
 खाय ला बनल आउ सास के परोसाके खाय ला मिलल । सास देखलन कि छीपा में मसाला
 नियन पीयर कउची तो लगल हे । पुछलन तो पुतोह बोललन कि पेसाब के बाद जोर से दीसा
 लगल हल । हग के छिपवे में कोठी तर फेंक देली हल । बुझाइत हे कि ओही छिपवा में खइया
 कढ़ा गेल हे । सास ई सब करतुत देख - सुन के कुपुत हो गेलन । बेटा से सब हाल कहलन ।
 बेटा सुन के कहलकथिन कि पुतोह के हाथ के खा के तिरपित हो गाले नऽ । अब ई कहऽ कि
 तूँ बेटा चाहइत हें कि पुतोह ? माय कहलन कि बेटा । इनरडुब्बू एगो तेज तलवार से मेहरारू 
के सात दुकड़की कर देलक आउ सात गो महर में बंद करके सात गो अदमी पर अप्पन समुरारी 
भेज देलन । ससुरारी में सातो बेगार आन के महर रख देलन आउ तुरते भाग गेलन । इहाँ महर
 खोल के देखल गेल तो बेटी के सात टुकड़ी करके सब महर में भरल हे । इहां बदला लेबे के
 राय से समघी इनरडुब्बू के इहां उनकर बहिन के रोसगदी ला गेलन बाकि पाँड़े दिन नऽ 
घयलन । इनरडुब्बू कहलन कि हमनी दूगो भाई - बहिन ही । नऽ हम अब सादी करम नऽ
 अप्पन बहिन के रोसगद्दी करम । आज से हमनी दुनो भाई - बहिन बिना विआहे के रहम आउ
माय बाप के सेवा करम ।
राजा के बहादुरी
कहताहर - मुद्रिका ग्राम , सुमेरा , जिला - जहानाबाद 

एगो हलन राजा जी । उनका एक्के गो लइके हलइन । खाय - पीये के तो कुछ कमिए
 नऽ हलइन । उनकर बेटा बड़ी पहलवान निकललइन । एक दिन एगो बड़ी मतवाला हाथी सब
 अदमी के खदेरइत हल । जब ई राजा जी ओकरा देखलन , तब अइसन तबड़ाक मारलन कि
हायी सौ कोस पर जा के गिरल आउ अलअला के मर गेल । राजा जी के बड़ी सुन्नर बगइचा
हले । ऊ ओकर अप्पन जानो से बढ़ के जानऽ हलन । राजा जी रोज ओहजे सुतऽ हलन ।
 एक दिन एगो गड़ेरिया उनकर बाग में आयल आउ सब भेंड़ी के घुसा देलक । राजा केतनो
कहलन कि अप्पन भेंड़ी के निकाल नऽ तऽ मार देबउ । ऊ नऽ मानलक आउ कहलक कि
 देखऽ हिवऽ तूँ का कर हऽ ? तब राजा घरे गेलन आउ अप्पन सोंटा ले अयलन । अइसन ऊ
 सोंटा हल कि राजा जेतना अदमी के मारे ला चाहऽ हलन ओतना अदमी मर जा हल । बागइचा 
में जाके राजा जी अप्पन सोंटा चलबलन । ओकरा से जेतना भेंड़ी हल आउ जेतना भेंड़ी के






ताड़ा पर सब बाघ चढ़े लगलै आउ ऊ दुनू के पकड़े से एक हाथ बाकी हलै तो अंधरा कहलकै
कि सव बाघ के छोड़ के निचलके बाघ के पकड़ । एतना जे निचलका बाघ सुनलकै तऽ निकल
के भाग गेल । फिनो तो ऊघर से सब बाघ गिर गेल आउ मर गेलै । तब अंधरा – लंगडा उतर
के ओकर मंदिरिया से सब सोना - चानी लेके दुनू घरे चल अयलै ।

एगो पंडी जी हलन । ऊ एगो बानर पोसले हलन । पंडी जी गांव मैं भीख मांग के
खा - कमा हलन । आकरा से उनका पेट न भरऽ हल । पंडिताइन जी एक दिन कहलन कि तोरा
इहां पेट न भरतव से कहउं सहर में जाके कमा तऽ पेट भरतवऽ । से पंडी जी
बाहर जाय ला तइयार हो गेलन । पड़िताइन राते में दागो रोटी पका देलन । अन्हारे रोटी लेके
बाबा जी चललन तो साथे बनरों चलल । बाबा जी ओकरा रोकलन कि तूँ मत जो भूख लगतउ
त का करबे ? ऊ कहलक कि चलऽ तूं जे खयबऽ से हम खायव । बनरा साथे चलल । कुछ
दूर गेल तो बनरा कहलक कि भूख लगल हे । बाबा जी कहलन कि तखनिये न कहलिअउ
हल कि खयबऽ का । बनरा के रोटी के एक टुकड़ी दे देलन एक टुकड़ी घोड़वा के देलन आउ
एक टुकड़ी अपने खा के पानी पी लेलन आउ फिनो घोड़ा पर बइठ के चललन । बनरा भी
पीछे-पीछे चलल ।
जाइत-जाइत बनरा के फिनो भूख लगल आउ पांड़े से कहलक कि भूख लगल हे ।
फिनो पांड़े जी एगो रोटी निकाललन आउ एक - एक टुकड़ी बाँट के तीनौ खा लेलन आउ पानी
पी के तीनो चललन । ओने कुछ दूर गेलन त फिनो बनरा कहलक कि भूख लगल हे । पांड़े
जी कहलन कि फी से तो कहलिअउ हल कि तूं मत जो हाली - हाली खाय ला मांगवे तो
कहां से देवउ । से तुहीं कुछो निकाल आउ खो । बनरा अप्पन धोकड़ी में से एगो बुँट निकाललक
आउ एक दाल अपने खयलक , एगो घोड़वा के देलक आन खुदिया पंटी जी के दे देलक ।
तीनो खाके आगे बढ़लन । आगे जाके बनरा देखलक कि एगो अदमी बैल बेच के लौटल
जाइत हल । ऊ खाली हाथ में पगहा लेले हे । पाँड़े से पुछलक कि हम जाइत हीबऽ ओकरा
से पगहवा ले लेवे । पांड़े कहलन कि सार , मरतउ तो हगिये देबे । बनरा कहलक कि जा - जा
एक घुड़कनियां में ऊ भाग जयतउ । पांड़े फिनो मना करे लगलन तो बनरा कहलक कि जाय
दऽ न तो हमर बुँट दे दऽ । पांड़े जी ओकरा जाय देलन । रहगिरवा के बनरा एक घुड़कनियां
देलक तो ऊ पगहा फेंक के भाग गेल । बनरा मोड़ा पर पगहा लादलक आउ पंडी जी के साथे
चलल ।
दुनो आगे जाइत हलन कि एगो अहीरिन मिलल । फिर बनरा कहलक कि हम जाइत
ही ओकर हंड़िया छीन लेवे । पंटी जी कहलन कि जो जो मारतउ कि बस ! त बनरा कहलक
कि हमर बुटँ दे दऽ । पाँड़े कहलन कि जो सार ! बनरा जा के खो सिन कयलक तो अहीरिन
हाँड़ी पटक के भाग गेल । हांड़ी के फुटना बनरा लाके घोड़ा पर लाद लेलक । आगे गेल तो
एगो आदमी सूप लेले आवइत हले । पंडी जी से ऊ फिनो पुछलक कि जाके सुपबा छीन







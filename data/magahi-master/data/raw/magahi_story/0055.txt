फिना बिहान होवे के पहिल ही आगरवाल के बेटा पीपर के खोड़रा में आके लुका
 गेल । एने बराती में हल्ला कर देल गेल कि लड़का घरे भाग गेल । एकरा बाद चारो गीतहारिन 
ऊ पीपर पर आन कै चढ़ गेल आउ जहाँ से लौलक हल तहईं उड़ा के ले जाके छोड़ देलक
 । चारो उतर के चल गेलन आउ बिहान भेला पर लइकवो अप्पन मोटरी - गोठरी के साथे घरे चल
 आयल । मन में सोचे कि जे देखत ऊ हमरा पर हँसत कि दू पइसा  कसा हे आउ अइसन 
पोसाक पेन्हले हे । इहे भेस में भावी बुढ़िया भी चलल । जा के परनाम कैलक आउ कहलक 
कि तू सच्चा भावी हें । एकरा बाद घरे आन के माय के परनाम कैलक । मइया पूछकई कि 
एतना  पोसाक तू कहाँ से लवले हें ? तब ऊ कहलक कि राते हम सादी कयली हे । गवना करा के लबउ तो देखिहें । दिन भर रोजगार में लग गेल । पहिल का राजा आगरोपुर के राजा 
ही चिट्ठी लिखलन कि हमर लइका के मतवाही से एगो  आँख मार गेल हे  । हमनी तकलीफ 
में ही । ई से रोसादी ला अदमी जाइत हे । दिन धरा गेल । रोसगदी ला बरात आ गेल तब 
लड़की  अप्पन माय से कहलक कि जे सादी करके गेल हे , ऊ गवना करावे नऽ अवइत हे । 
अंचरा पर के लिखल बात अप्पन माय - बाप के देहा देलक । बाप कहकाथिन कि ऊ लड़का
 जहाँ हे उहाँ से खोज के ले आवऽ । लड़की बावनो गली तीरपन  बजार के साथे ले लेलक
 । ई सब जादू के बजार हल । जहाज पर बइठ के समुन्दर पार गेल आउ लालगंज पहुँच के बावन गली तीरपन बजार बसा देलक । उहाँ सउँसे गाँव में अंगेया फेरा देलक कि सब अदमी अइहँऽ
 आउ सबहे के  एक - एक रोपेआ दछिना भी मिलतवऽ । ऊ आगरवाल के बेटा नानी ही हल ।  
सात रोज के बाद जब ऊ आयल तब बावन गली तीरपन बजार में गेल । सबके खाना परसायल ।
 रनिया रोज एगो कुर्सी रख दे हल कि जे भावी के  खिस्सा जाने हे , ऊ कुर्सी  पर बइठ के 
कहे । सात दिन में कोई भावी के खिस्सा न कहलक । सतवाँ  दिन ओही आगरवलवा के
लइका जाके कुर्सी पर बइठ गेल आउ भावी के सब कथा कह सुनौलक । सब अदमी खा - खा
 के आउ इनाम ले के चल गेलन । रनिया जान गेल कि हमरा एकरे साथे सादी होयल हल । 
बहुत रुपेआ - पइसा देके अगरवाल के बेटा के कहलक  कि जा के मकान बनवावऽ आउ फलना 
दिन के गवना करावे हमरा घरे आवऽ । एकरा बाद ऊ लड़की घरे चल गाल ।

निश्चित दिन पर लड़का गवना करावे ला बरात लेके आगरोपुर पहुँनल । एने काना
 भी बरबराती के साथे रोसगदी करावे ला रुकल हल । दूनो बराती झगड़े लगलन कि हस
 बिआह कैली हे । लड़की अप्पन बाप से कहलक कि दूनो बर के साथे इहाँ लिया आवऽ । 
बाप दूनो लड़का के अप्पन बेटी भिजुन लिया गेलन । लड़किया दुनो से पूछलक कि जे काहबर 
में  खयला हे से बता दऽ । काना तो खैलक न हल से ऊ खाली दाल - भात बतौलक । एकरा 
बाद  आगरवाल के बेटा कहलक कि कोहबर में हम खीर खैली हल आउ खाके थोड़ा छोड़ देली हल जे रानी भी खा लेलन हल । 
सब कपड़ा जे उहाँ टांगल हल फाट गेल । अगरवाल के बेटा गवना करा के रानी के 
लेके चल गेल ।






मागध की लोक्कथाएँ
 
पर दुनु में बक-झक हो गेलई । तू भावान के सामने कसम खाय ला तैयार हो गेलई तब 
बिसुन भगवान कहलन कि नञु अब तू मृतुभुवन में जा के रहऽ । इहाँ तोरा जाह नञु हई । 
लाल परी कहकई कि सरकार मृतुभुबन में जेता अदमी हई ओकर मुंड़ी काट के हम ले आवइत
ही । कोई मुड़ी घट जायत तो समझब कि ओही हम्मर परेमी हे । भागवान मुँड़ी काट के लावे
ला आज्ञा दे देलन । दत्य आउ रानी खटिया पर बइठलन । वजीर भी नीचे आ घुसल । खटिया
उड़ल आउ दत्य के घर में आ गीरल । रानी आन के घरे राजा के पलंग पर पड़ रहल । वजीर 
उनके से पहिल आन के सुत गेलन । 
बिहान होते नदी किनारे जा के दुनु इयार बतिअयलकै । वजीर कहकई कि हमरे कारण 
आज सब के जान चल जयतो । राजा कहलक कि हमनी के भाग जाय के चाहीं । वजीर कहलकै । 
कि भागऽ चाहे कुछ जान जयतो जरुर ! राजा जान बचे के उपाय पुछलकै तो वजीर कहकई 
कि दैत्य के घर के नजीक एगो कपड़ा के घर बना दऽ आउ दैत्य के घर दने ओकर फाटक लागा दऽ । हम एगो कड़कबिन लेके पहरा देबो । सब ईतजाम  भे गेल । लालपरी मृतभुवन मे 
आयल आउ वजीर के लइका के नीचे मुड़ी आओ उपरे चुतड़ कयले देखके एक लाती मारलक । 
वजीर लोघड़ा के उठल तो लालपरी ओकरा से पूछलक कि तू कौन हें  ? आउ का करऽ हें ? 
वजीर कहकई कि हम राजा के नोकर ही । इहां बाँसुवा के नाच हो हे । ओकरे अगोरी करऽ हियो । लालपरी भी बांसुवा के नाच देखे ला पूछलक । वजीर कहलक कि अब आगे साल
बसाख पुनिया के नाच होता । ई साल तो खतम हो गेलो । लालपरी नाच देखे के लोभ से 
बिसुन भागवान से फिनो एक बरिस के टैम मागँलक । एने वजीर के लड़का के चिंता भे गेल कि बांसुवा के नाच काहां से लावल जाय । एही 
मन में सोच के ऊ राजा के कह के चलल । जाइत-जाइत कहाकोप के जांल में पहुघ गेल । 
उहां एागो पेड़ के नीचे ठहर गेल । ऊ पेड़ पर एागो चिड़िया रहऽ हलै जे रोज एागो! अंडऽ दे
हलई बाकि अंडवा के एगो सांप खा जा हलै । आजो अजगरवा पेड़ तर पहुंचलै तो वजीर के 
लड़का झट से तलवार निकाल के ओकरा तीन--चार खुंडी कर देलकै । सुबह के खुस हो के 
चिरिवा अपन बचवा के खिलावे लगलै तो नञु खलकै आउ कहकई के पहिले नीचे के अदमियाँ खिलाव । ओही हम्मर जान बचौलकै हे । 

करमजरी के भाग
 कहतार - राघा कली ग्राम - सिमरा ,  पो० -  पनारी ( गया )

एगो राजा के सात बेटा आउ एक बेटी हल । सातो बेटा के पहिले सादी भे गेल । बेटी 
के मी शादी ठीक हो गेल बारात आयल आउ सादी भी हो गाल । कोहबर में लोग ओकरा से 
नाम पुछलन । ऊ कहलक कि नाम कहम तब हम मर जायम । लोग नऽ मानलन कहलन कि
नाम तो हम बतावइत ही । हम मर जायब तब हमरा जारिहऽ न जांगल में फेंक दीहऽ । नाम
 घरते ऊ मर गेलन । मरे पर राआ-रोहट होवे लगल । राजा के बेटी के नाम ।करमजरीं पड़ गेल । बरात घुर के चल गेल । राजा के बेटा के जाके लोग जांल में फॅक देलन । सातो भई 
परदेश जाय लगलन । अप्पन मेहरारू से सब जाइत खनी पुछलन कि तोरा ला का लबवऽ ।






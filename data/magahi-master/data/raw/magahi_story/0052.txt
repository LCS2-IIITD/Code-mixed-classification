परी आउ राजा 

आउ लाल अयलन आऊ नाँच - गान होवे लगल । खूब नाच भेल , भोर भेल तो सबहे परी आउ 
इन्दर  महराज तलाब में कृद गेलन । पीछे लाल कूदे लगल तो सोनार इसारा कैलक आउ दूनो 
रानी जाके कमर पकड़ लेलन । सबेरे लाल कहलन कि अब हमरा पकड़े से कोई फायदा न
 हवऽ । तहिना हम कहलिवऽ कि हम आई कि जाई तो तोहनी कुच्छो न कहलऽ । एकरा मर
रानी बड़ी घिघिअयलन तो लाल कहलन कि एगो उपाय हवऽ आज रात के तोहनी तमासा
 देखे ला बइठ जइहँऽ आउ हमरा तबला बजावइत खानी खुब गाँजा चढ़ा के दीहऽ । हमरा 
निसा आ गेल पर तबला ठीक से न बजत तो इन्दर महराज खिसिया के दोसर के तबला  
बजावे ला कहतथुन । तूँ तइयार हो जइहँऽ । ई सुन के ओहनी घरे चल अयलन । 
दोसर रात रानी ढेर मानी गाँजा लेके तलाब पर पहुँचलन । रोज नियन इनरासन लगल हल । परी के नाँच - गान होबे लगल आउ रानी गाँजा भर - भर के ठेकइचा (लाल) के देवे लगलन । 
ठेकइचा निसा में हो गाल । जेकरा से तबला ठीक से न बजे । एकरे पर इन्दर महाराज खिसिया के दोसर तबलची के बोलौलन तो रानी तइयार हो गेलन । खुब नाँच जमल । इन्दर महराज
 खुस हो गेलन आउ तबलची से कहलन कि इनाम माँग । रानी जब तीन बचन लेलन तब 
कहलन कि हमरा ई तबलची के दे दिहूँ । मन मसोस के इनर महाराज ठेकइचा के ले जाय ला
 हुकुम दे देलन । उहवाँ से लाल आउ दूनो रानी अप्पन राज में चल अयलन आउ खुसी से
 रहके राज करे लालन ।

परी आउ राजा

कहताहर - गया महराज ग्राम - बेलखरा , जिला - जहानाबाद । 

एगो राजा के लाल नाम के लड़का हल । उनकर माय बेटा के बिआह करे खातिर
नउवा - ब्राह्मण के पेठौलन । लड़की के लेखा - जोखा न बइठइत हल से नउवा - ब्राह्मण एगो नदी 
किनोर बइठ के भोजन कैलन आउ खाके खोना नदी में बीग देलन । नदी के दोसर दने भी
 एगो लड़का खोजे नउवा - ब्राह्मण आके बइठलन आउ खा - पी के खोना नदी में फेंक देलन ।
एहनी के खोना नदी के पानी में नाँचे लगल तो लड़का तरफओलन पुछलन कि का बात हे 
कि तोर खोना पानी में नाचइत हे । तब ओहनी कहलन कि हमनी सब लाल नाम के लड़का
 खोजे चलली हे । फिन ओहनी दूनो दने के लोग सादी ठीक कर देलन आउ सब छेका - बरतुहारी 
हो गेल ।  कुछ दिन के बाद तिलक परल आउ सादी हो गेल सादी में दुनिया भर के राजा
 पहुँचलन । सादी के बाद कोहबर मिलल । ऊ बराती में ढेर - सिन परी भी आयल हलन । जब 
राजा के बेटा अकेले कोहबर में गेलन तो सब परी मिल के राजा के लड़का के उड़ा ले गेलन 
आउ एगो जंगल में पार देलन । जब रानी कोहबर में गेलन तब बड़ी बिलख के रोवे लगलन । 
सब कोई सोचे लगलन कि लड़की काहे रोइत हे । लौंड़ी पूछे गेल कि काहे रोइत हंऽ ? तब
 ऊ कहलक कि राजा पलंग सहिते नऽ हथ । बराती में हलचल फैल गेल । तबो खब लड़की 
के कसूर बतौलन आउ कहलन कि हम लड़की के रोसगदी करा के ले जायम । लड़की कहलक
 कि हम बारह बरस सदावर्त बाँटब तब ससुरार जायम । बराती लौट गेल आउ लड़की ऐगो 
कोठरी में रह के सदावर्त बाँटे लगल । एक समय के बात हे कि दूगो रहगीर ओही जंगल से






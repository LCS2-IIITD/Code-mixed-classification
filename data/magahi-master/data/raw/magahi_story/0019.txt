नाग के अँगूठी

कहताहर मूयदैव सिचु माम त्रत्ररुज्ञ पो० जाखिपु जिला औरँगाबाद ।


एगो बड़का राजा हलन । उनका एगो लइका हल । कुछ दिन के बाद राजा मर गेलन
तब रानी लइका के साथे रहे लगलन । एक दिन लइका माय से पूछलक कि हम बेपार करे
 जाइत ही । माय लइका के छौ सौ रूपेआ देलक । लइका रोपेआ लेके चल देलक । राह में
 कई अदमी मिल के एगो बिलाई के मारइत हलन । राजा के लइका के देख के मोह लगल ।
 से ऊ कहलन कि बेचारी बिलाई के जान काहे मारइत हऽ ? एकरा छोड दऽ । तब एकरे पर , 
राजा के लइका पर सबहे खिसिया गेलन कि ई हमर सव दुध-दही खा जाहे आउ बरबाद कर
 देहे । एकरे पर राजा के लइका कहलक कि ई तोर केतना रोपेआ के समान खराव कैलक हे । 
हम तोरा दे देव । सबे कहलक कि 'दू सौ रूपेआ के । झटपट दू सौ रूपेआ देके ऊ बिलाई 
छोड़ा देलक ।
 लइका जब आगे चलल आउ तनी दुर जा के पाछे घूर के देखलक कि बिलाई भी
 चलल आवइत हे । लइका बोलल कि ए माँई बिलाई तू हमरा पीछे-पीछे काहे आवइत हें ?
 तोहरा तो हम भलाई कइलिअउ ! तब बिलाई कहलक कि तू हमर जान बचवलऽ हे तऽ हम
 तोरे साथ जायब । दुनो जाइत-जाइत दुसर गांव में पहुचँलन तो देखइत हे कि ढेर-सा अदमी
 एगो सरप के जान मारे ला तइयार हथ । लड़का जा के कहलक कि ए भाई तोहनी सरप के
 काहे मारइत हँऽ ? एकरा छोड़ द‍ऽ । तव सबहे एकरा पर खिसिया गेलन आउ कहलन कि
 हमनी के सब कबुतर पकड़ के खा जाहे । ओकर दाम तुहीं दे देवॅ ? लइका बोलल कि केतना
के बरबाद कर देलक हे ? लोपा कहलन कि दू सौ रूपेआ के । लइका दू सौ रूपेआ निकाल
 के दे देलक । उहाँ से लइका चल देलक ।
 थोड़े देर के बाद पीछे मुड के देखलक तो साँप धी साये आवइत हल । ऊ पुछलक कि
 तू हमरा पीछ-पीछे काहे आवइत हे । सांप कहलक कि अपने हमरा जान बचौली हे , एकरे से
हम तोहरे साथे जायब आउ साथ ही चले लगल । थोड़े दुर गेला पर देखलक कि एगो गाँव में लोग बाघ के अघमुआँ करके जान से मारे ला तइयार हलन । एतने में लइका पहुँच गेल
 आउ कहलन कि 'हाय-हाय जान केकरो न मारे के चाही । एकरे पर लोग ओकरा मारे खातिर 
दउड़लन आउ कहलन कि हमनी के गाय-बैल के मार के खा गेल हे । तुँ ही ओकर दाम दे
 देबे । लइका कहलक कि केतना रोपेआ के खा गेल हे । लोग बोललन कि दु सौ रोपेआ के ।
फने पर राजा के लइका दू सौ रोपेआ निकाल के दे देलन तब लोग बाघ के छोड़ देलन ।
 एकरा बाद लइका चल देलक । कुछ दुर गेल तो पीछे मुड़ के देखइत हे कि बाघ भी पीछे-पीछे 
चलल आवइत हेअ । से पर लइका कहलक कि ए भार्ड , हम तोरा तो जान बचवली हे तो तू
 हमरा साथे काहे चलल आबहत हे ।
 बाघ कहलक अपने हमरा जान बचौली हे , अपने जहाँ 
जायब उहाँ हमहू जायम !






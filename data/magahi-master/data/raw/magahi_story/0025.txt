दइतिन बहिन कै करमात
कहताहर - श्यामदेव सिंह ,  चौरी , जिला - औरेंगाबाद 
एगो राजा - रानी हलन । उनका एागो बेटा हल । जब बेटा छव - सात साल के हो गेल तब
 पढ़े ला पाठसाला में जाय लगल । फिनो राजा के एगो दइतिन लड़की जनम लेलक । जब राजा 
के एकर जानकारी भेल तऽ ऊ अप्पन बेटा के कहलन कि तू जा के लड़की के तलबार से मूँड़ी 
काट दे । बेटा तलवार लेके मूँड़ी काटे चलल तब माय बोलल - तोरा हम जनमउली हे आउ 
एकरा हमर कोख से का जनम न भेल हे ? बेटा उहाँ से लौट के चल आयल आउ बाप के
 पास सब हाल कहलक । राजा सुनलन तो एँड़ी के लहर कपार पर चढ़ गेल तुरत तलवार
 उठाके लड़की के मूँडी काटे चललन तब रानी देख के कहलन कि अब हम कउन उपाय करूँ । 
राजा से रानी कहलन - पहिले लड़की के सूरत देख लेई । जब गोदी में लेके लड़की के सूरत 
निहारलन तो मोह आ गेल आउ लड़की के छोड़ देलन ।
 
जब लड़की जवान हो गेल तो सहर के सब लोग के पारा - पारी खाय लगल । लोग डर
 के मोर भागे लगलन । राजा के सम्पत्ति ओरा देलक । घोड़सार के सबहे घोड़ा , सबहे जनावर 
के खा गेल । एक दिन सोचलक कि ई बाप के भी काहे न खा जाऊँ कि हम्मर राज - पाट हो 
जाय । ए ही सोच के एक दिन दइतिन राजा के दरबार में बइठले में जाके खा गेल । परजा 
लोग देख के भाग चललन । एकरा बाद अप्पन माय के भी खा गेल । दइतिन लड़की सबके 
खा के निश्चिन्त होके बाहर के बचल - खुचल अमदी के खाय लगल । फिर सोचलक कि भइयो 
के भी काहे न खा जाऊँ कि एकदम निफिकरे होके कुलेल करब ।
 एक दिन जब ओकर भाई पढ़ के रस्ता में आवइत हल तो एगो बुढ़िया कहलक कि " भागा जा बबुआा , न तो तोहरो बहिन तोहरो खा जतबऽ । सभे के तो खाइये गेल्थुन । " लड़का 
के विसवास न भेल । घरे आयल तो ओकर बहिन नस्ना करे ला रोटी दे देलक आउ सहर में
 अदमी के खाम वल गेल आउ ओने से खाके आयल तो ओकरो खाय ला सोनलक । एरा 
में दमे का हे ? जब लड़का नस्ता करइत हल तो एगो मूस निकल के कहलक कि ए राजा के 
लड़का तू निफिकिरे बइठ के नस्ता करइत हऽ बाकि तोर परान न बचतवऽ । तोहर बहिन अभी
 सहर के अदमी के खाय गेलथुन हे आउ आके तोहरा खा जथुन । एकरे पर लड़का कहलक - ए 
भाई , तऽ हमर जान बचे के कोई उपाय न हे ? तूँ एतना बतवले तो ऐहू बताव ? मुस कहलक 
कि " तोहर बाप के कोठरी में एागो घोड़ा के ताला बंद करके रखल हवऽ । ओकर चाभी ताखा
 पर रखल हवऽ । देखऽ अगर ऊ बचइत होवे तो तु भाग जा सकऽ हऽ । " ऊ तुरत नस्ता
 छोड़के गेल आउ ताला खोल के घोड़ा पर सवार होके भाग चलल । एतने बीच में दइतिन 
आयल आउ भाई के न देखलक तो सगरो खोजलक बाकि कनहूँ न देखाई परल तो सतमंजिला 
छत पर चढ़के देखलक कि ऊ भाग जाइत हे तो ऊ भी पीछे - पीछे पकड़े खातिर दउड़ल बाकि
पकड़ा न सकल । एकरे पर दइतिन कहलक कि जो - जो तू कहां जयवे ? फिन तो अयवे करवें ।
 
राजा के लड़का एगो भारी जंगल में पहुँचलन आउ घोड़ा के एागो बड़का गो बड़ के 
पेड़ के नीचे छोड़ देलन आउ कहलन कि ए घोड़ा , तूँ एगो जगुन चर - चुर के अप्पन जीवन






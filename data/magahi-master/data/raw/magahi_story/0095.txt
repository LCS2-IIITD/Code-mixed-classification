
बितनवाँ


एक ठो बितनवां हलै । ऊ अप्पन मइया से कहलकै नै कि ए माय , तु हमरा एगो भेंस 
ले दे । हम ओकरा से कमैबे-खयबे । ओकरा मइया हलै ने , से एगो भैंस ले दलकै । 
बितनवाँ
 
ओकरा चरावे लगलै । एक दिन 
बितनवाँ
 भैसिया के छोड़ के खाय चल अयलै और राजा जी
के बागा में बेंगन के पेड़ हलै से बितनवां के भेंसिया खा गेलै । बस राजाजी ओकर भेंसिया 
के काट देल्थी । बितनवां कहलकै ने कि ए राजा जी , भैंसिया तो काटिये देला से ओकर चमड़वा 
हमरा दै दऽ । राजा जी कहलथिन कि ले जाय ने रे ओकरा हम की करबै ? बितनवां चमड़वा
के ले लेलक । बगिया मैं जाके एक तार के पेड़ हलै - उहां पर चोरन सव चोरा के आवऽ 
हल आउ चोरी के समान बांट हलै । बितनवां जा के तरवा पर चढ गेल आउ जब रतिया में
 चोरवन पैसवा बटि ले उहां पर अयलै आऊ बांट लगलै तो बितनवां ऊ चमड़वा के ऊपरे से
 गिरैलक । बस चोरवन कहलकै - अरे बाप रे बाप एकरा पर भूत रहऽ हौ । से भाग रे मरदे तहिया ओखनी सब भागा गेलई । बस ओकरा पर से बितनवा उतरलै आउ सब पैसवा 
लेके घर चल अयलै आउ मइया से कहलकै कि ले मइया हम एतना पइसा ले अयलो । ओकर
 कोठी पइसा से भर गेलै ।
ओहनी उहां पर नै बाँटलकै । ई सब बात जाकै रजबा के कहलकै । रजबा भी ओइसहीं कलकै । पर चोर्बन उ दिन पैसा न बटलकै । रजबा बितनमा पर खिसिया के ओकर घर में आग लगा देलक
 । बस बितनबां कुहलकै कि ए राजा जी तू तो हम्मर घरवा मे आग तो लागाए देलऽ । से ओकर 
बनिया (राख) दे दऽ । तब रजवा कहलकई कि ऊ का रखल हो से ले जा । से 
बितनवां बोरा में बंद करके बनिया बेचे चल गेलै । जैते-जैते एगे व्यापारी मिललै । ओह
 हीरा-मोती जबाहर बेचऽ हलै ऊ पुछलकै बितनवा से कि कऊची बेचऽ हऽ ? बितनवां कहलक 
सूँ
न देख के ओकर ओला बोरा लेके घर चल आउ घर पर जाके अपन मइया से कहलक कि - ले मंइया बड़ी सन हीरा-मोती-जवाहरात । बस ओकर समान से घर भर गलै ।
बस रजवा देख के जरे लगलै ई बितनमां एतना चीज कहां से लावऽ हकै । तब
ओकरा बोला के बोरा में बंद कर के इनरा मे फेंक देलकै । इधर से रोज एगो हाथी पानी 
पीये ला जा हलै । ऊ दिन पानी पीये गलै बस ओकरे पर अप्पन गोड रखलकै आउ बोरवा
 फट गेलै । बितनवा ओकरा में से निकल गेल आउ हाथी पर चढ़ के घरै चलल आवऽ हलै । 
रजवा देखलकै तो कहलकै कि ए रे बितनबां हमरो बोरवा में बान्ह के नदिया में फेक लाव
 । बस राजा के बितनवां खुब कस के बान्हलकै आउ नदिया में फेंक लौलकै । बस , तहिया से हथिया गेलै पनिया पिये लै ने , से रजवा के बोरवा पर लतिया पड़ गलै आउ रजवा के पेट फट गेलै ।
 रजवा ओहीं पर मर गेलै । खिस्सा गेलो वन में - समझ अपने मन मे ।
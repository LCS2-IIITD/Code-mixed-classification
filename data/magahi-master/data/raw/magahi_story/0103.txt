जाके अंडा देखैलक तो सेठजी कहलन कि हम एकरा दस हजार रुपेया देबवऽ । दूनो भाई
अंडा लेके उहाँ से चल देलक आउ सोचलक कि ई अंड न हे कोई दामी पत्थर हे । से आउ
दरब मिलत । दोसर सेठ भीर ओहनी गेलन आउ ओकरा देखौलन । सेठ देख के बीस हजार
देवे ला कहलक । तेसर खेठ भीर जाके ओहनी अंडा देखौलन  , सेठ ओकरा चालीस हजार देवे
ला तैयार भेलन तो लड़कवन दे देलन आउ सेठजी ओहनी के सब रोपेया दे देलन  । ओकर
बाप अयलन तो रुपेया देखलन आउ कहां से एतना रुपेया आयल से पूछलन  तो लकवन सब 
हाल कह सुनौलन । बनजारा कहलक कि जेकर अंडा में एतना गुन हे तो ओकर विरई में केतना
गुन होयत । से ऊ ओही खोता भीर गेल जहां से अंडा लौलक हल आउ चिरई के घर ले
औलक । आन के मिंजड़ा में धर देलक । बनजारा रोपेया लेके फिना व्यापार करे चल देलक ।
एक दिन लाल खरीदे ओला सेठ बाबा जी से पतरा देखौलक कि ई लाल अंडा देवेओला
चिरई के जे खा जायत ओकरा का होयत ? तो बावा जी कहलन कि जे एकर मस्तक खा
जायत से राजा हो जायत आउ जे करेजा खायत से लाल पैदा करत । से सेठ बंजरवा किहां
आयल आउ लइकवन के माय से कहलक कि तोरे लइकन हमरा लाल देलन हे ? आउ ऊ
लाल अंडा पारेओला चिरई  तोर पास हे ? हमरा ओकर सिकार बना के खिया दऽ । बंजारिन
कहलक कि कोई हरजा तो न हे । सांझ के अपने के अंगेया हो गेल । सांझ के चार बजे सेठ
पहुंचलक तऽ पिंजरा से निकाल के चिरई के मूंदी काट देलक । तब तक ओकर दुनो लइकन
चल अयलन । बड़का भइया देखलक तो मुंड़िया लेके भाग  गेल छोटका देखलक तो करेजिया
लेके भाग गेल  । दुनो ओने जा के आउ पका के एगो  मूंडी आउ एगो करेजी खा गेलन । रसोई
बन गेल  तो बंजारिन सेठ के बीजे करौलक । सेठ खाय ला बैठल तो बूंडी करेजी न देख के
पूछलन कि कोई आउ खयलक हे ? ऊ कहलक कि दृनो लइकवन मुंड़िया आउ करेजिया ले
भागल हे । सेठ कहलक कि जब दूनो लइकन के मरवा देवऽ आउ ओकर करेजा पर हम
नेहायव तऽ बचवऽ । तऽ बदचलन बंजारिन कहलक कि एमें कोई हरजा न हे । तब सेठ भोजन
कर लेलक आउ घरे चल आयल ।
जलाध बोला के दूनो लइकन के धरौलक । जलाध ओहनी के लेके जंगल चलल दूनो
लइकन पुछलन कि हमरा काहे ला मारवऽ ? छोटका लइकवा मुंह से दूगो लाल उगिल देलक
आऊ जलधवा लेके चल देलक । दूनो भाई ऊ बस्ती छोड़ के चल देलन आउ दूसर जंगल में
पहुंच  गेलन । एगो चटटी में जाके दनो ठहर गेलन । बड़का भाई समान खरीदे गेलन तो एगो 
राजकुमारी के सुअम्बर होइत देखे लगलन । ओही घड़ी हाथी आन के उनकर गला में ज्यमाला
डाल देलक । उहई उनकर सादी हो गेल  । छोटका भाई बड़ी देरी होते देख के दोसर जगुन
चल गेलन तो एगो बड़का सहर मिलल । एने बड़का भाई के इयाद परल कि हम स्वार्थ में
भूल के छोटका भाई के खबर न ले ली हे से ऊ राह से जायओलन सब अदमी के बोला के
देखे लगलन कि ओकर भाई कइसहूं पह्चना जाय । छोटका भाई सहर में जाके एगो  बेसबा
ही ठहर गेल आउ लाल पैदा करके जलसा कैलक आउ एगो पुतरिया के नाच करौलक । नाचे
में ताल दृटे तो ओकरा एगो  लाल दे देवे । ओकरा बाद पतुरिया लइकवा के अप्पन यहां ले
गेल । ई जान के कि ई लाल उगिलऽ हे  , ओकरा अइसन चीज दे देलक कि खूब कै करे लगल
आउ पुरा ढेर मानी लाल उा्गीललक । ओही सहेट में ऊ चिरई के करेजा भी निकल आयल


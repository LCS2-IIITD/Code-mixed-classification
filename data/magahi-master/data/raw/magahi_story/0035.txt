जब सोहराई आयल तो सबे दरबारी लोग राजा के दरबार में जुआ खेले लगलन । 
सईस मी जुआ खेले लगल । लाल निकाल के आगे रख देलक आउ जुआ खेले लगल ।
 पहिला दिन एक हजार रोपेया जीतलक आउ जाके अप्पन रानी के दे देलक । अइसहीं चार - पाँच 
दिन में दस - बारह हजार रोपेया जीत लेलक । अइसन देख के सभे दरबारी राजा साहब से
 चुगली लगवलन कि अपने के सईस के पास एगो लाल है । राजा तुरत सईस के बोला के
 लाल मँगवा लेलन । राजा अपन बेटी के लाल दे देलन । लड़की लाल गाँथ के गल्ला में पहन
 लेलक आउ जाके पलंग पर सूतल हल । ऊ दुनों मैना आउ तोता पोसले हल । लड़की जब 
लाल पेन्ह के पलंग पर सुतल तब मैना कहइत हे । ओह रे ओह , राजा के बेटी केतना बढ़िया
 लगइत हथिन ? एकरे पर तोता कहलक - तूँ का जाने गेले सत्तूखोर ! जब लाल के जोड़ा
 रहइत हल तो आउ बढ़ियाँ लगइत  हल । राजा के लड़की सुन के तुरत पलंग पर चादर ओढ़
 के गोड़े - मुड़े तान के सुत रहल । राजा - रानी केतनो उठावथ  बाकि उठवे नऽ करे । अन्त में 
कहलक कि जब तक हमरा ई लाल के जोड़ा नऽ लगत तब तक हम नऽ खायब नऽ पीअब ।
 राजा के एके गो बेटिये हल । से ऊ कहलन कि जे एगो देलक हे ओही जोड़ा भी लगा देत ।
उठऽ आउ खा पीअऽ । सबेरे मँगा देतुअऽ । तुरत राजा सईस के बोला के कहलन जाके तूँ 
लाल के जोड़ा लगावेओला एगो आउ लाल ले आव नऽ तो सभे परिवार के गड़हारा भरवा 
देवउ । सईस कहलक कि घरे से पुछ के आयब तो कहब । घरे आयल तो चद्दर ओढ़ के
 खटिया पर सूत रहल । रानी कहलक कि का बात हेय से सुतल हिय । तब ऊ सब हाल कह
 सुनौलक । 

रानी कहलक कि तहिने नऽ कहइत हलिवऽ कि लालच मत करऽ नऽ तो खतरा होयत । 
अच्छा उठूँ आउ हाथ - मुँह घोके आउँ आउ जा के राजा से दस हजार रोपेया आउ एगो सिपाही
 , दाई आउ घर पर सालो भर के खरचा - बरचा माँगिहँऽ । से ऊ उठल आउ मुँह - हाथ धोके राजा
 के पास गेल आउ सभे चीज फरमउलक । राजा खजाँची के हुकम दे देलन । सईस सभे चीज 
लेके घरे रख देलक आउ घर उठावे लागी काम लगा देलक । अपने ओही नदी में लाल खातिर
चलल ।
 जब उहाँ पहँचल तो सोचलक कि काहे ना हम पता लगा लेई कि ई नदी बह के आबइत
 हे कहवाँ से ? ओकर जड़ी के पता लगा ले ही तो अच्छा होयत । एही सोच के नदी के
किनारे - किनारे जाइत हल । जाइत - जाइत कुछ दुर गेल तो देखइत हे कि एगो लड़की के मूँड़ी
 काटल हेय । ओकरे खुन नदी में गिरइत हे । रोकरे से लाल बन जाइत हे । ओही लाल नदी
के घारा में बहइत हे । ऊ चुपवाप पेड़ पर लुका के चढ़ गेल आउ सभे तमासा देखे लगल
 कि का बात हे ? जब साम भेल तो एगो दैत्त हाहास कैले आयल आउ एगो पेड़ से फुल तोड़
 के सुघाँ देलक । तुरँत लड़की जी गेल । जब दोसर दिन दत्त बाहर जाय लगल तो तलवार से
 मुँड़ी काट देलक । फिन ओही तरह से लाल के षारा बहे लगल । जब दैत्त चल गेल तब पेड़ 
से उतर के ऊ पेड़ के फुल तोड़लक , जउन पेड़ से देत्त फुल तोड़लक हल आउ लड़की के सुंघा
देलक । ऊ तुंरत जी ठठल । लड़की ओकरा देखलक तो बड़ी खुश होयल । लड़की के नाम 
हल लालपरी । दुनों दिन भर ऎस - मौज कयलन । एकरा बाद लड़की कहलक कि हमर बापजान
अयतथुन तब जान ना बचतवऽ से तुरत लड़की ओकरा मच्छड़ बना देलक । जब दैत्त आयल






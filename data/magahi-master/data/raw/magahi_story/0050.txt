लगल आउ हीरा 

एकरा बाद हीरा फिन ओही मंदिर पर गेलन जहाँ लगल के लास मरल परल हल । देह
 आउ मूँडी एक जगुन सटा के जार - बे - जार विलाप करे लगलन । ओकर रोआई सुन के जंगल 
के पेड़ - बागाद के पत्ता झरे लगल । चिरई बोलना बंद कर देलन । सगरो हहाकार मच गेल । 
एक दिन ओही रस्ता से गौरा - पारवती जी आउ महादेजी सैर करे जाइत हलन । रोआई सुन के
पारवती जी महादेजी से पूछलन कि जंगल में कउन दुखिया रोइत हे कि पेड़ के पतई झर गेल 
हे । महादेजी कहलन कि ई संसार में अनेको दुखिया हथ । केकर - केकर दुख दूर करबऽ
पारवती जी हठ करलन तो महादेजी ओनही चललन जने से रोआई आवइत हल । ओके देखलन
 तो सब हाल मालूम भेल । पारबतीजी हठ कर देलन कि मुरदा के तू जिला दऽ । महादेजी
 लड़की के ( हीरा के ) कहलन कि तू जा के पोखरा से एक लोटा मानी ले आवऽ । जब हीरा
 पानी लवलन तो महादेजी कहलन कि तू आँख मृन लऽ । फिन महादेजी लाल पर पानी
छिड़कलन आउ अप्पन कानी अँगुरी चीर के लाल के मुँह में टपका देलन । लाल फुरफुरा के
 उठलन आउ कहलन कि बड़ी जोर से नीन आ गेल हल । तब तक महादेजी आउ पारवती जी
ऊपह गेलन हल । हीरा कहलन कि नीन आवे तोर मुर्दई - दुसमन के आउ पीछे से सारा हाल 
कह सुनौलन ।
 एकरा बाद दुनो घोड़ा पर सवार हो के चललन । जाइत - जाइत एगो दूसर राजा के राज
में पहुँचलन आउ एनही डेरा डाल देलन । फिनो खाय - पीये खातिर सहर में गेलन । सहर में 
जा  के एगो हलुआई के दोकान पर मिठाई खरीदलन । मिठाई ओहिजे छोड़के एगो पनेरी के
 दोकान पर पान ला गेलन । दोकान पर पनेरिन पान बेचइत हल । लाल के सुरत देख के पनैरिन 
मोहित हो गेल । ऊ पान में जादू भर के खिया देलक तो लाल  पान खायते भेंड़ा बन गेलन ।
 पनेरिन झटपट भेंड़ा के गरदन में रस्सी बाँध के खूँटा सें कस देलक । हीरा इहाँ अहर देखइत 
हथ पहर देखइत हथ आउ आखिर में बड़ी देर हो गेला पर मरदानी भेस बना क चललन ।
 जब ओही हलुआई के दोकान पर पहुँचलन तो हलुआई कहलक कि मिठाई ले जाउ बाबू । 
तउल के ढेर - खा रखल हे । हीरा समझ गेल आउ कहलक कि ओने से आवइत ही तब ले
 जायब । सगरो बजार में खोजलक तो कहऊँ पता न चलल । तब फिन ओही पनेरिन के दोकान 
पर पान खाय गेल । पनेरिन के देखते हीरा समझ गाल कि हो - न - हो इहे पनेरिन के करमात हे । 
ऊ उहवाँ से चुपचाप चल अयलन आउ पता लगावे खातिर घोड़ा पर चढ़के घुमे लगलन
 । रोज सहर में चार - पाँच बेरा चक्कर लगावे लगलन । एक दिन उहाँ के राजा के लड़की ओकर 
लड़का के भेष में हीरा के सूरत देख के मोहित हो गेल । ऊ अप्पन माय से कहलक कि जब 
हम सादी करब तो इहे लड़का से करब । राजा से रानी कहलन । राजा लड़का के बोला के
बिआह करे ला पूछलन तो लड़का ( हीरा ) कहलक कि हमर देस में तलवार से सेनुर देवे के
 रेवाज हे । राजा ई रेवाज के पालन करे ला तइयार हो गेलन । राजा के लड़की से हीरा के
 बिआह हो गेल तो कोहबर में हीरा पलंग पर चारो हाथ - गोड़ पसार के सूत गेलन । लड़की
 आ के देखलक आउ सोनलक कि इनका एतना गुमान हे तऽ हम का कम ही ? ओहू भुइयाँ
 में बिछा के सूत गेल । दूसर दिन राजा से हीरा कहलन कि हम नोकरी करबऽ । राजा सुन के 
सरमा गेलन कि हमर दमाद होके तू नोकरी करबऽ ? तोरे सब राज - पाट हवऽ । दमाद जब 
हठ कयलन तो राजा हुकुम दे देलन । ऊ दिन दमाद सारा सहर में डुग्गी पिटवा देलन कि कोई






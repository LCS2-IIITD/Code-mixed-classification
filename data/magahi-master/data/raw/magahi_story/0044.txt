
हल कि ऊ जरूर बह्मचारी हे । ई सोच के ऊ ओहनी के कहे मोताविक ओही मंदिर भीर गेल ।
 जाके देखइत हथ कि ठीके में एगो पत्थल के मूर्ति हे आउ ओही मंदिर भीर एगो कुण्डो हे । 
जैन जाके कुण्ड में नेहयलक आउ पत्थल के छू देलक तो पत्थल देवता बन गेलन आउ बर
 माँगे ला कहललन । जैन कहलन कि हमरा कउनो चीज के कमी नऽ हे बाकि देवता प्रसन्न
 होके अपने से तीन गो चीज देलन । एगो डंटा देलन आउ कहलन कि एकरा से जेकरा मरि
ला कहबऽ ओकरा मार - पीट के ई ठीक कर देतवऽ ऊ चाहे केतनो बरिआर होय । एगो झोली 
देलन आउ कहलन कि झोली से जउन चीज मँगवऽ तउन चीज निकलतवऽ । एगो चादर देलन
 आउ कहलन कि एकरा ओढ़े से केतनो ठंढा होतवऽ तो नऽ लगतवऽ आउ आग से भी नऽ
 जरतवऽ । तीनों चीज दे के देवता उपह गेलन । एकरा बाद जैन सब समान लेके ओही राह से
चलल जउन राह से आयल हल । चोर लोग देखलन कि फिन जैन बढ़िया से लौटल आवइत 
हे तो डरे मिल के सब हाल पूछ लेलन । तुरत जैन के चारो ओर से लपेटा के मार - पीट के 
डंटा छीन लेल आउ डंटा के हुकुम देके खुब मरम्मत करवा देलन । जब जैन मरल अइसन हो
 गेल तो ओकरा मरल समझ के ओहनी ओकरा उठा के ओही कुण्ड में डाले ला ले चललन ।
 कोई कहे कि पत्थर बान्ह के एकरा कुण्ड में डाल दऽ । कोई कहे कि ऊपरे ही छोड़ दऽ । 
आखिर में ओही कुण्ड के चबूतरा पर ओहनी छोड़ के चल देलन । देवता के देल समान से
 चोर लोग काफी धन - दौलत जमा कर लेलन ।
 जब चोर लोग जैन के मरल - पड़ल छोड़ के आ गेलन हल तो ऊ रात के ओही कुण्ड 
पर तीन सौ परी नेहाय अयलन । ओहनी पत - एतवार के रात में उहाँ आवऽ हलन । ऊ दिन
 एतवार हल । ओही तीन सौ परी में एगो मेठ सुबरन सुन्नरी हल । जब सभे परी नेहा - धोवा के
चललन तो ऊ मेठ सुबरन सुन्नरी के जन के लास पर नजर पड़ल । भिरु आयल तो देखलक
 कि ओकरा तनी - तनी साँसी चलइत हल । ऊ ओकर सुरत देख के मोहित हौ गेल आउ तुरत अमृत चुआ के ओकरा जिया देलक । जब जैन उठल तो अप्पन पास में एगो अउरत देखलक 
तो बड़ी अजगुत में पड़ गेल । दुनों में खुब पेयार हो गेल । दुनों में पुछ - ताछ भेल आउ बिआह
 हो गेल । जब मेठ सुबरन सुन्नरी इन्द्रासन में जाय लगल तो जन पूछलक कि तोरा से कइसे भेंट होयत । सुन्नरी कहलक कि उहवाँ तो कोई अदमी जा नऊ सकऽ हे । बाकि हम एगो बाँसुरी 
देइत हिवऽ । जब अपने के इच्छा होयत तउन घड़ी बाँसुरी बजा देबऽ तो हम चल आयब ।
 जइसही सुन्नरी आघा दूर गेल होयत तइसहीं जेंन बांसुरी फुँक देलक । सुन्नरी तुरत जैन भिरु
 आ गाल तो जैन कहलक कि हम तोरा परचोवा लेइत हली । फिर सुन्नरी चल गेल ओही दिन
 से दुनों में पेयार चले लगल । कुछ दिन के बाद सुन्नरी के गरभ रह गेल ।
जब नौवाँ महीना में एक दिन बाकि हल तइसहीं जैन बाँसुरी बजवलक , तइसहीं मेठ
 सुन्नरी आवे ला चाहलक कि लड़का जनम ले लेलक । जब लड़का जनम लेलक तो इन्द्र
महाराज सुन्नरी से कहलन कि कहवाँ से पाप बटोर के ले अयलें । आउ खिसिया के सराप 
दे देलन कि जो मृत्युधुवन में । जेकरा से तू में पेयार करऽ हें ऊ तोरा नऽ पहचानतउ । आउ जउन
 दिन तू अपने मुँह से कह देबे कि हम तोर अउरत ही ओही दिन तोर मरद पत्थल हो जायत । 
एतना सुन के मेठ सुबरन सुन्नरी बड़ी घिघिआयल । तब इन्द्र कहलकथिन कि ओही दिन ई
 सराप से छुटकारा मिलत आउ तोहर पति चीन्हत जब अदमी स्वर्ग से गुलाब के फुल ले जा






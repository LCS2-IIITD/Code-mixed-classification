एगो बड़ी गरीब चमार हल ऊ रोज जंगल से लकड़ी लावे आउ बेच-खौच के कइसहूं
अप्पन काम चलावे । से एक दिन जंगल में गेल तो ओकरा एगो बाघ से भेट हो गेलई । चमरा
हल कुछ चलाक से बघवा के देखते कहलक  पाव लागी बाघ मामू बघवा सोच्चलक कि
बड़ी दिन पर एगो मानुस भी मिलल तो मामू भागीना के नाता जोड़ लेलक । अब तो एकरा
खाय में पाप होयत । एतने में चमरा कहलक कि  ए बाघ मामू तू जंगल में रहऽ हऽ से गोड़
में तोरा काटाकुस गड़ऽ होतवऽ हमरा ही अइह ऽ से तोरा एगो चूता बना देबो ( चमरा
अप्पन घर बता देलक आउ कहलक कि हमर पिछुतिये एगो झोड़ार हवऽ । तूं ओकरे में आन
के नुकायल रहिहंऽ । ई तरह चमरा के ऊ दिन कइसहू जान बच गेल आउ घरे चल आयल ।
बघवा चमरा के गांव में आयल आउ सांझ के पिछुतिया झोड़रवा में नुका गेल । ओही
दिन गाव के धोबी के एगो गदहा भुलायल हल से घो्बिया खोजइत - खोजइत पहर भर रात
बीते चमरा ही आयल । चमरा कहलक कि पिछुतिया देख गन काजानी झोड़रवा में बइठल
होतऊ ? अन्हरिया रात हल घो्बिया अरउवा लेल ही देखे गेल । ओकरा में तो बघवा बइठल
हले । अन्हार में धोबिया बघवे के गदहा समझ के ओकरे पर चढ़ गेल आउ लगल डेंगावे ।
बघवा अरउवा के टापाटप मार खा के जंगल दने लगल भागे । घो्बिया सोचलक कि गदहवा
के घरे दने जाय के काम हलई से ई जंगल दने जाइत है । पानी टिपटिपाइत हले कभी - कभी
मलकऽ भी जा हल । मलकावा में देखलक तो बघवा जना गेल । घो्बिया तो गते उतर गेल
आउ एगो पीपर के खोड़रा में नुका गेल । बघवा बेहवास जंगल में भागल । जइते हल कि
एगो सिआर ओकरा देखलक कि काहे वघवा भइया एतना जोड़ से भागल जाइत हे ? बघवा
कहलक कि दुत् सार आज टिपटिपवा के फेर में पड़ गेलिअउ  हे । सिअरवा कहलक कि
टिपटिपवा कइसन होवऽ हे । चलऽ हमरा बता्वऽ । बघवा कहलक कि हम न जबउ रे बाप
उका ऊ पिपरा के खोड़रा में हउ । बघवा दूरे खड़ा हल आऊ सिअरवा  भीरू गेल । जाके अप्पन पोछिया
सोझ करके पिपरा के खोढ़रवा में घुसौलक । धोबिआ ओकर पोछी धैलक । अब सिअरवा
अपन पोछी एने घीचे आउ घो्बिया ओने कस के पकड़ले हे । अंत में खींचतान में सिअरवा
के पोछिए कवर गेल । सिअरवा बघवा भीरु गेल आउ कहलक कि नऽ बघवा भइया ऊ
टिपटिपबा न हउ ऊ तो पोछकबार हऊ । से देख हमर पौछिए कवार लेकउ । बघवा कहलक
कि अबकहीं न कहलिअउ कि मत जो रे सार ।
अब बघवा आउ सिअरवा सोचलक कि ह तो बड़ी भारी आफत आयल । से दूनो सोच - 
बिचार के अप्पन - अप्पन तमाम जात - भाई के बोलौलक । सब मिल के तय कयलक की पिपरा
के कबार के ओकरा जान से मार देवे के चाहीं । से सब मिल के पीपर के कबारे लगलन ।
थोड़े ही देर में पीपर तो कुबर गेल आउ ओने से धोबिया निकलल । बघवन ओकरा खाय ला
लड़े लगलन । ऊ कहे कि हम खयबो ऊ कहे कि हम खयबो धोबिया हल चालक । कहलक
कि तोहनी लड़ऽ हे काहे ला ? हमरा खाय से तो पेट केकरो न भरतउ ? तोहनी ही घीउ ,





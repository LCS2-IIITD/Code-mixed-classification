[ कहताहर - भोला प्रसाद, चतरा, जिला - चतरा]एगो बड़ी गरीब पंडी जी हलन । ऊ
केतनो कमाय तइयो उनका पेट न भरे । जोत-जमीन हल जेकरा में पैदे न हो हले ।
एक दिन पड़िआइन कहलन कि कहीं जा के कथा-पुरान कहऽ तो खाय-पीये के मिल जतवऽ
। ई सुन के पंडी जी पोथी-पतरा लेके घर से परदेस निकललन । जाइत-जाइत नौरंग
देस पहुँचलन । ऊ गाँव के पूरब भर देवस्थान हले । उहँई बइठ के ऊ देवी भागवत
कहे लगलन । चरहवन सुनलन आउ आरती में पंडी जी के चार गो पइसा पड़ गेल । दोसर
दिन चरहवन गाँव में जा के हल्ला कर देलन कि एगो पंडी जी अलथिन हे से बड़ा
बढऽिया कथा कहऽ हथिन । दोसर दिन से बड़ी मानी लोग कथा सुने आवे लगलन । ओही
गाँव में एगो कंजूस बनिया हले । ओकरा चमड़ी जाय बाकि दमड़ी न जाय के खेयाल
बराबर रहऽ हल । एक दिन ऊ बनिवाँ भोरे मैदान गेल हल तो पार्वती के महादे(व)
जी से पूछइत सुनलक कि बाबा जी के केतना केतना मिलतइन । तब मंदिर में महादे
जी पर्वती जी से कहलकथिन कि एक हजार अइसे आउ दू सौ आरती में । ई सब बात
बनिवाँ सुनलक आउ जा के पंडी जी से पाँच सौ में ठीका करा लेलक । पंडी जी
सोचलन कि पाँच सौ मिलत कि तो न मिलत, हमरा पहिलहीं मिल तो जाइत हे ।
कथा-पूजा होइत-होइत पूर्णाहुति के दिन आल । ऊ दिन बड़ी लोग जुटलन । बनिवाँ
खूब ठाट में जाके आगहीं बइठ गेल । ********** Entry Incomplete **********
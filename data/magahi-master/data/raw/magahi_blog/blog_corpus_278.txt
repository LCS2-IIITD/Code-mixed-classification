http://in.jagran.yahoo.com/news/local/bihar/4_4_6130021.html24 Jan 2010,
10:22 pmनवादा: अखिल भारतीय मगही मंडप जिला शाखा नवादा द्वारा आरंभ किये
गये विशुनदेव प्रसाद सजल शिखर सम्मान का प्रथम पुरस्कार प्रख्यात मगही कवि
वारिसलीगंज के मिथलेश को शनिवार की रात प्रदान किया गया। पुरस्कार स्व. सजल
की पत्नी शांति देवी ने प्रदान की।पुरस्कार वितरण के पूर्व स्व. सजल के
निवास स्थान शांति बसेरा में मगही कवियों द्वारा सगर रात दिया जरे
कार्यक्रम का आयोजन किया गया। कार्यक्रम की अध्यक्षता शेखपुरा जिले के
वरिष्ठ मगही कवि रामचंद्र प्रसाद तथा संचालन के एन पाठक ने किया। तीन चरणों
में आयोजित कार्यक्रम में पहले चरण की विचार गोष्ठी में डा. भरत, मिथलेश,
उमेश सिंह, अशोक समदर्शी आदि ने अपने-अपने विचारों का आदान-प्रदान किया।
दूसरे चरण के लिये आयोजित कवि गोष्ठी में नवादा, गया, शेखपुरा, लखीसराय व
नालंदा जिले के कवियों ने अपनी-अपनी कविताओं का पाठ किया। जबकि तीसरे चरण
में मगही के रचनाकारों ने अपनी-अपनी रचनाओं का पाठ किया। मौके पर दीन बंधु,
शफी जानी नादा, दिनेश कुमार अकेला, रामबली ब्यास, किरण कुमारी, उदय भारती,
परमेश्वरी, जयराम देवसपुरी समेत कई मगही कवि रचनाकार उपस्थित थे। शंभू
विश्वकर्मा के धन्यवाद ज्ञापन के साथ कार्यक्रम का समापन हुआ।
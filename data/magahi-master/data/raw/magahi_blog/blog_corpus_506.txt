[ कहताहर - श्यामदेव सिंह, मो॰-ग्राम - चौरी, पो॰ - गया, जिला - गया]एगो
गाँव में एगो किसान हल । ओकरा एगो बेटा हल । ऊ बड़ी गाभी करऽ हल । सबसे
मजाक करइत रहऽ हल जेकरा से लोग ओकरा 'गभिया' कहऽ हलन । असाढ़ के महीना में
जब पानी खूब होयल हल, किसान खेत में सेरहा बुने ला हर जोत रहल हल । ऊ बेटा
से कहलक कि जा के माय से बुने ला सेरहा माँग लावऽ । लड़का घरे आन के माय से
कहलक कि बाबू जी सेरहा कूट के खीरा बनावे ला कहकथुन हे । माय ई सुन के बीहन
वाला सेरहा के कूट-चूर के खीर-पूरी बनौलक बाकि गभिया डर के मारे घर छोड़ के
भाग गेल । किसान खेत में सेरहा के आसा में साँझ तक खेत में रहल बाकि बीहन
नऽ आयल तो खीसिआयल घरे हर-बैल ले के पहुँचल । ऊ अप्पन औरतिया से पूछलक कि
"छवड़ा कहाँ गेलउ हे ?" ऊ कहकई कि "कहके तो गेलवऽ हे कि सेरहवा ओला धान कूट
के रख ले हिवऽ।" ऊ माथा ठोकलक बाकि का करे, साँझ हो गेल हल, घर में बीहन भी
नऽ हल । से ऊ खीर-पूरी खा के लड़कवा के खोजे निकलल बाकि ओहू नऽ मिलल
।************ Entry Incomplete ************
इनसाल गाँव में एतना जोर से लूक चलल कि पहर भर दिन उठला के बाद मजाल का कि
कोई घर से बाहर निकले ? अभी बइसाख चढ़ते हे आउ ई हाल ? जेठ में का होयत,
कहल न जा सके । अन्हारे के बेरा लोटा लटकौले सुरुज महतो नहर दने चलल जाइत
हलन तो रस्ता में रोझन मिल गेलन । दुनो इयार नहर धैले तनी दूर ला फरागत करे
निकल गेलन । ओने से रमधार मिसिर और बरमा जी भी अनमुनाहे में दिसा फिरे चलल
आवइत हलन । किरिन फूटते आग उगिले लगऽ हल । से चारहुन नहर पर बइठ गेलन
।******** Incomplete ********
" ताडी पियो तरन भयो , सुखी भयो संसार " 
यूँ तो पटना बिहार राज्य की राजधानी है पर यह अपने मूल चरित्र में - खास कर
शहर का पुराना हिस्सा - मगही शहर है.तो जाहिर है की शहर मगही लोक संस्कार
और रंग -ढंग में ओत -प्रोत होगा .

मगही लोक जीवन का एक अभिन्न हिस्सा है , चैत , बैसाख और जेठ के महीनों में
बाग , बगीचों , खलिहान और ताड़ के पेडों के इर्द - गिर्द पियाकों का मजमा .
ताडी के इस मजमें को आप इस मौसम में मगह के गाँव , कस्बों से लेकर पटना शहर
के भीतरी न सही पर बाहरी इलाकों तक में देख सकते है.एक बात और , मगह
क्षेत्र में ताडी और इसके चाहने वालों को उस नीची निगाह से नहीं देखा जाता
है जैसा की गंगा पार में नजरिया है.
करीब करीब पूरा मगध क्षेत्र ताड़ के पेडों से भरा हुआ है. ग्रामीण इलाकों
में बैसाख के मध्य तक ग्रामीण जन खेती बारी के काम से निवृत हो जाते हैं .
लगन , माने के शादी व्याह की शुरुयात हो जाती है. लोग बाग़ अपने बचे खुचे
सामजिक काम करते है. यह मौसम लोगों की जुबान में कहें तो बैठा - बैठी का
समय है. खेती के काम से फुरसत .मानसून के आने तक खेती का अमूमन कोई काम
नहीं.ताड़ के पेड़ घौद से लड़ने लगते हैं.बलुरियाह और घौदहा दोनों तरह के
ताड़ के पेडों पर लबनी टंग जाती है और पासी सबेरे शाम ताड़ से ताडी उतारने
का क्रम शुरू कर देता है.मौसम जैसे जैसे तपता है ताडी की मात्रा और मादकता
बढती जाती है.अगर आप पटना से गया बरास्ता मसौढी , जहानाबाद या फिर फतुहा
हिलसा इस्लामपुर , नवादा बिहारशरीफ किधर को भी निकल जाएँ , ताडी के मतवालों
की भीड़ ताड़ पेड़ के इर्द गिर्द बाग़ बगीचों में बैठी मिल जायेगी.उस समूह
में आप बिअत्हें तो दीं दुनिया जहान की बातें ये ताडी प्रेमी करते
मिलेंगें. बात चीत के दायरे में सब कुछ. इस साल तो चुनाव का मौसम है . शासन
सुशासन से लेकर नीतीश , लालू , पासवान , सोनिया , अडवाणीजी सब की चर्चा
होती होगी. घर - परिवार ,शादी - विवाह ,आस - पड़ोस , दोस्ती - दुश्मनी , और
हाट - बाजार सब पर विचार मंथन होता है.
किस्सागोई अगर सीखना हो तो आप इस तरह की किसी मंडली में बैठें .बहुजन -
हिताय और बहुजन -सुखाय विमर्श को ,ताडी के मादक रस में , होते अनुभव करना
चाहते हों तो मगह क्षेत्र में बैसाख के इस लोक उत्सव में शामिल हों .

शर्त के साथ मैं यह कह सकता हूँ की लोक मंगल की भवन में आपका जरा भी
विश्वास है तो एक बार के बाद आप पुनः पुनः इस लोक रंग में भींगना चाहेंगें
.;;;;हमारे नाना जी के यहाँ कई सारे ताड़ के पेड़ हुआ करते थे ...हमने बचपन में
बहुत ताडी पी है
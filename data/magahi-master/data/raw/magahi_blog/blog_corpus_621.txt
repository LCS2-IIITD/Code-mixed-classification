[ कहताहर - देवनारायण मेहता, ग्राम - चौरी, औरंगाबाद ]एगो हलन पंडित जी
।उनका दुनिया से कुछ मतलब नऽ हल । उनका एगो लड़की हल । आउ ऊ अपने मेहरारू
के साथे रहऽ हलन । उनकर मेहरारू हमेसा सोचइत रहऽ हलन कि कइसे राज-पाट चलत ।
उनकर पतिदेव हमेशा चौबिसो घंटा पूजा करऽ हलन । से ई से उनकर मेहरारू उनका
पर बड़ी खिसिया हलथिन । इहाँ तक कि उनका मार-गारी भी दे दे हलथिन । इकरा
मारे बाबा जी एकांत जगह में पूजा करे वास्ते चल देलन । चार-पाँच दिन हो गेल
बाकि पंडित जी घरे नऽ अयलन । उनकर घरे के सोचलन कि बाबा जी कहाँ चल गेलन ।
पंडिताइन जी टोला-परोस के लइकन से पूछलन कि बाबा जी के देखले हें बाबू !
लइकन सब कहलन कि हाँ, हम देखली हे । से ऊ अहरा पर जाके दिन-रात पूजा करइत
रहऽ हथुन । उनकर मेहरारू कहलथिन लइकवन से कि ए बाबू, तूँ जाके तंग करऽ गन
कि ऊ पंडित जी उहाँ से भाग जाथ । जब लइकन उनका बड़ी तंग कयलक तब बेचारे
अप्पन बोरिया-विस्तर बाँध के अप्पन गाँव से एकांत जंगल में एगो तलाब पर चल
गेलन । उहाँ अप्पन आसन लगौलन ।********* Entry Incomplete **********
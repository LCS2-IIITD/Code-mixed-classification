[ कहताहर - भोला महतो, मो॰ - खरौना, पो॰ - दाउदनगर, जिला - गया ]एगो बाबा
जी हलन । ऊ बड़ी गरीब हलन । एक दिन बाबा जी सबेरे मैदान गेलन । इनरा पर
कुल्ली करे अयलन । इनरा में पानी भरे ला लोटा-डोरी डाललन तो लोटा उहँईं
पकड़ा गेल । ऊ इनरा में पहिलहीं से एगो बाघ, एगो साँप आउ एगो सोनार गिरल हल
। ओखनी कहे लगलन कि हमरा निकाल दऽ । बाबा जी सोचलन कि बघवा के निकालम तो
खाइये जायत । सँपवा के निकालम तो काटिये लेत । बाकि सोनरा के निकाल देव तो
पुन्न होयत काहे कि ऊ अदमी हे । बाकि सोनरा के निकाले तो कइसे ? बघवा
छोड़वे न करे । पंडी जी पहिले बघवा के निकाल देलन । ओकरा बाद सँपवा के
निकाललन तब फिनो सोनरा के निकाललन । बघवा बाबा जी के गोड़ पर गिर के कहलन
कि अपने हमरा गुरु ही । एक दिन हमरा हीं आईं । सँपवा भी उनका गुरु मानलक आउ
अपना हीं आवे ला बिनती कयलक । सोनरा भी अइसहीं कहलक । पंडी जी घरे आ गेलन
।************* Entry Incomplete ************
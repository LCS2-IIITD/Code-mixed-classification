दृश्य-2(ख़्लिस्ताकोव अकेला, आँख मलते प्रवेश)ख़्लिस्ताकोव - (स्वगत) हम, लगऽ
हइ, खर्राटा भरके निम्मन से सुतलिअइ । काहाँ से ओकन्हीं के अइसन गद्दा आउ
पंख वला बिस्तर मिल गेलइ ? पसेने-पसेने भी हो गेलूँ । लगऽ हइ, कल्हे हमर
भोजन में कुछ तो डाल देते गेले हल - हमर सिर में अभियो तलक दरद हके । हियाँ
परी, जइसन कि हमरा देखाय दे हइ, आनंद से कुछ समय गुजार सकऽ हिअइ । हमरा
सुंदर आवभगत पसीन पड़ऽ हइ, आउ हम स्वीकार करऽ हिअइ, कि हमरा आउ जादे पसीन
पड़ऽ हइ अगर हमर आवभगत स्वार्थवश नयँ, बल्कि पवित्र हृदय से कइल जा हइ । आउ
मेयर के बिटिया बहुत निम्मन हइ, आउ ओकर माय भी ठीके होतइ ... नयँ, हमरा
मालुम नयँ, लेकिन हमरा सचमुच अइसन जिनगी पसीन पड़ऽ हइ । सूची पिछला अगला
[ कहताहर - शांति देवी, ग्राम - बमना, जहानाबाद ]एक हलक राजा । ओकरा बड़ी
मानी रानी हले । ओकर एगो रानी के एगो अइसन बेटा हले कि दिन में तो ऊ मुरगा
रहे आउ रात में अदमी बन जाय । एक दिन मुरगावा चरे ला बाहर गेल । चरते-चरते
ओकरा एगो सोना के गुल्ली मिलल । ऊ घरे आने के धर देलक । दोसर दिन फिनो चरे
गेल तो ओकरा एगो आउ गुल्ली मिलल । ओकरा लेके आगे गेल तो एगो अदमी मिलल ।
ओकरा से मुरगावा कहलक कि हम्मर सोना के गुल्ली ले ले आउ चाउर से कान भर दे
। दोसर राजा के बेटी एगो लाल देखलक तो माय से कहलक कि एगो सोना के गुल्ली
ले ले आउ चाउर से मुरगवा के कान भर दे । जब ओकर कान भराय लगल तो राजा के सब
कोठी के चाउर काली हो गेल, तइयो मुरगवा के कान नऽ भरायल । तब फिनो मुरगवा
कहलक कि एकमुट्ठी आउ भर दे । एक मुट्ठी चाउर आउ डाललक तो ओकर कान भर गेल ।
मुरगा लाल दे के आगे बढ़ल तो ओकरा एगो बकरी के चरवाहा मिलल । ओकरा से ऊ
कहलक कि जाके हम्मर माय से कह दे कि सब कोठी-भाँड़ी अजवार के रखत । मइया
कहकई कि मुरग हो के कहाँ से अन्न-धन लावत घर जाके मुरगा बोले लगल - "मइयाव,
कोठिया अजबरिहें, मइया, घरवा अजबरिहें ।" आउ मुरगा अप्पन कान झारलक तो
घर-अंगना चाउर से भर गेल । अगल-बगल के गोतिया-नइया अपन बेटा-बेटी के मारे
लगलन आउ कहलन कि मुरगा हो के चाउर-दाल लावइत हे आउ तोहनी अदमी हो के कुछो
नऽ करे ।********* Entry Incomplete **********
http://epaper.livehindustan.com/PUBLICATIONS/HT/HP/2011/10/24/ArticleHtmls/IYdF-FFZFZVF-FZ-Qe-FFWXe-FF¿FF-IYFZ-DaYFFBÊ-24102011014035.shtml?Mode=1जयंती
समारोह योगी आदित्यनाथ ने कहा, दिलों को छू लेने वाली भाषा है मगही, इसका
इतिहास काफी समृद्ध महाकवि योगेश की स्मृति में पुस्तकालय का शिलान्यास,
कैलेंडर व पत्रिका का विमोचन अथमलगोला | संवाद सूत्रमगही हिन्दी भाषा का
प्राण है । मगही सरल एवं दिलों को छू लेने वाली भाषा है । इसका इतिहास काफी
समृद्ध है । महाकवि योगेश्वर प्रसाद सिंह ‘योगेश’ ने मगही भाषा को नई ऊंचाई
प्रदान की। मगही को आठवीं अनसूची में शामिल करना उनके प्रति सच्ची
श्रद्धांजलि होगी। ये बातें गोरखपुर के सांसद और गोरक्षपीठ के उत्तराधिकारी
योगी आदित्यनाथ ने कहीं। मौका था नीरपुर गांव में आयोजित महाकवि योगेश
जयंती और मगही दिवस समारोह का। सांसद ने लोक भाषाओं को आठवीं अनसूची में
शामिल कराने की वकालत की। योगी आदित्यनाथ ने कहा कि हम अपनी संस्कृति से
दूर होते जा रहे हैं । यदि हम इन्हें पूरी तरह अपनाकर चलते तो भारत फिर
विश्वगुरु होता। उन्होंने कहा कि कवि योगेश ने अपनी रचनाओं में समाज एवं
राष्ट्र का बेहतर चित्रण किया है । उन्होंने नालंदा विश्वविद्यालय के
पाठ्यक्रम में मगही को शामिल करने की मांग की। इस अवसर पर महाकवि योगेश की
स्मृति में स्थापित होने वाले पुस्तकालय का शिलान्यास किया गया। साथ ही
समारोह में कवि योगेश पर विशेष कैलेंडर और मगही पत्रिका ‘बंग मागधी’ का
विमोचन भी किया गया। प्रदेश के सहकारिता मंत्री रामाधार सिंह ने कहा कि
मगही भाषा मगध का धरोहर है । इसे जन-जन तक पहुंचाना हम सबकी की नैतिक
जिम्मेदारी है । उन्होंने मगही को आठवीं अनसूची में शामिल कराने के लिए
प्रदेश सरकार की ओर से हर संभव कोशिश करने का भरोसा दिया। पूर्व सांसद
विजयकृष्ण ने दलीय भावना से ऊपर उठकर मगही भाषा के विकास में राजनीतिक दलों
को मिल-जुल कर आवाज बुलंद करने का आह्वान कि या। उन्होंने कहा कि कवि योगेश
की रचनाओं में सामाजिक कुरीतियों को मिटाने की क्षमता है । वह जीवनभर मगही
के प्रचार-प्रसार के लिए समर्पित रहे । समारोह को स्वामी हरिनारायणानंद,
विधायक ज्ञानेंद्र सिंह ज्ञानू, मगही अकादमी के अध्यक्ष उदयशंकर शर्मा,
योगेश फाउंडे शन के सचिव एवं ब्लाक प्रमुख अनिल सिंह आदि ने भी संबोधित
किया। कवि योगेश के पुत्र वरिष्ठ पत्रकार मृत्युंजय ने अतिथियों का स्वागत
किया, जबकि समारोह का संचालन प्रो. साधुशरण सिंह ‘सुमन’ ने किया। लोक गायक
राकेश उपाध्याय ने अपने गीतों से लोगों की वाहवाही लूटी। योगेश फाउंडे शन
के सुबोध सिंह राणा, उदय सिंह , पैक्स अध्यक्ष संतोष सिंह भी मौजूद रहे ।
मनोज तिवारी के गीतों पर झूमे भोजपुरी फिल्म स्टार मनोज तिवारी ने जब
‘सुखवा दु:खवा पहाड़ वाली मइया पर छोड़ दिहली, अप्पन किस्मत के कनेक्शन उनसे
जोड़ लिहली’ गीत की प्रस्तुति की, तो माहौल भक्तिमय हो उठा। मनोज तिवारी के
गीतों पर लोग झूम उठे । उन्होंने दो नवंबर को रिलीज होने वाली अपनी फिल्म
‘इंसाफ’ का भी एक गीत सुनाया। श्री तिवारी ने कहा कि योगेशजी मगही भाषा के
विकास के प्रति जीवन भर समर्पित थे। उन्होंने कहा कि बिहार के मगध क्षेत्र
की पहचान मगही ही है । भोजपुरी एवं मगही भाषा सगी बहन बाढ़ । भोजपुरी और
मगही सगी बहनें हैं । दोनों को आठवीं अनुसूची में शामिल करना वर्तमान
परिवेश में जरूरी है । ये बातें गायक और नायक मनोज तिवारी ने रविवार को
हिन्दुस्तान के साथ निरपुर गांव में आयोजित समारोह में कही । भोजपुरी गायक
मनोज तिवारी ने कहा कि मगध क्षेत्र का इतिहास गवाह है कि गया में मोक्ष की
प्राप्ति होती है । उन्होंने बताया के भोजपुरी के बाद श्रोताओं के लिये वह
मगही में गाना गाने की तैयारी कर रहे हैं । जल्द ही एक दो गाने या एलबम
मगही भाषा में होगा। अभिनेता मनोज तिवारी ने कहा कि मुख्यमंत्री नीतीश
कुमार के नेतृत्व में बिहार विकास के पथ पर आगे बढ़ रहा है । सरकार प्रदेश
में मगही, अंगिका सहित अन्य भाषाओं के विकास में तेजी लाकर संस्कृति को
बचाने का काम करें । निसं राजनीति ऐसी कि छूटती नहीबाढ़ । राजनीति ऐसा मर्ज
है कि छुटता ही नहीं । यह नजारा निरपुर गांव मे आयोजित जयंती समारोह के
दौरान नेताओं ने दिखा दिया । कवि योगेश की जयंती पर पूर्व सांसद विजय कृष्ण
ने गोरखपुर के सांसद योगी आदित्यनाथ की सराहना करते हुए कहा कि वे
आध्यात्मिक गुरु के साथ जानकार सांसद है । विजय कृष्ण ने मगही को आठवीं
अनुसूची में शामिल कराने के लिये मंत्री रामाधार सिंह को पहल करने की नसीहत
दी । मगही क्षेत्र से आने वाले विधायक मंत्री रामाधार सिंह ने 'हम मगहिया
ही मगहिये बोलिये में बोलब' की कविता गाकर मगही भाषा में समारोह को संबोधित
किया । पूर्व सांसद विजय कृष्ण ने भी मगही भाषा में समारोह को संबोधित किया
। मगही अकादमी के अध्यक्ष उदय शंकर शर्मा सहित कई वक्ताओं ने समारोह को
संबोधित किया। निसं
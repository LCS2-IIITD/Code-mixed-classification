http://in.jagran.yahoo.com/news/local/bihar/4_4_8433754.html02 Nov 2011,
10:51 pmजहानाबाद, संवाददातामगही के विकास ध्वज को लेकर मगही अकादमी पटना
के स्वाभिमान यात्रा के तत्वावधान में निकला स्वाभिमान यात्रा पटना से चलकर
कई जिलों से होते हुए बुधवार को जहानाबाद पहुंचा। यहां पहुंचने पर मगही
विकास मंच से जुड़े साहित्यकारों, बुद्धिजीवियों ने मगही यात्रियों का
शानदार स्वागत किया। मंच के प्रदेश अध्यक्ष उदय शंकर शर्मा को अगुआयी में
जारी इस महायात्रा को यहां कार्यकर्ताओं ने काफी तरजीह दी। मौके पर
कार्यकारी अध्यक्ष विनय शर्मा विनय भी मौजूद थे। बाद में मगही
बुद्धिजीवियों की परिचर्चा हुयी जिसमें मगही के विकास के महत्वपूर्ण आयामों
पर विस्तार से चर्चा हुयी। वक्ताओं ने मगही को संविधान की आठवीं अनुसूची
में शामिल कराने के लिए मगहियों की एकजुटता का आह्वान किया। अधिवक्ता पवन
कुमार, शिक्षाविद् अरविन्द कुमार अंजास सरीखे लोगों ने इस यात्रा को मगही
विकास के लिए अत्यंत महत्वपूर्ण बताया। कार्यक्रम को जिला हिन्दी साहित्य
सम्मेलन के अध्यक्ष नरेश शर्मा गुलशन, डा. उमाशंकर सिंह सुमन, डा. बीएस
लाल, डा. राजदेव प्रसाद, प्रो. चंद्रभूषण कुमार (रामकृष्ण परमहंस विद्यालय)
ब्रजेश मिश्र, जदयू नेता जगदीश प्रसाद कुशवाहा सहित दर्जनों प्रमुख लोगों
ने भी संबोधित करते हुए मगही के विकास के लिए मगहियों से एकजुट संघर्ष का
आह्वान किया। प्रबुद्धजनों कहा कि मगही बिहार के हृदय स्थली की संस्कृति
सभ्यता की महान पहचान है जिसे हर स्तर पर सम्मान व मान्यता की जरुरत है।
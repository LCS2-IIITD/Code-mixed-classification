अरंबो॰ = "अजब रंग बोले"(मगही कहानी संग्रह), कहानीकार – श्री रवीन्द्र
कुमार; प्रकाशक - जिज्ञासा प्रकाशन, झेलम अपार्टमेन्ट, राजेन्द्रनगर, पटना:
800 016; प्रथम संस्करण - 2000 ई॰; 103 पृष्ठ । मूल्य – 120/- रुपये ।देल
सन्दर्भ में पहिला संख्या पृष्ठ और बिन्दु के बाद वला संख्या पंक्ति
दर्शावऽ हइ ।कुल ठेठ मगही शब्द-संख्या - 754ई कहानी संग्रह में कुल 16
कहानी हइ । क्रम सं॰ विषय-सूची पृष्ठ 0. हमरा ई कहना हे 5-6 0. हमरो ई कहना
हे 7-9 0. यथाक्रम 10-10 1. उज्जर कौलर 11-16 2. कोनमा आम 17-21 3.
व्यवस्था 22-27 4. अभिभावक 28-33 5. उपास 34-39 6. आग 40-45 7. नो बज्जी
गाड़ी 46-51 8. खीरी मोड़ 52-60 9. घर बड़का गो हो गेल 61-67 10. कन्धा 68-72
11. देओतन के बापसी 73-80 12. फालतु अमदी 81-85 13. सूअर 86-90 14. पित्तर
के फुचकारी 91-94 15. मन के पंछी 95-98 16. सभ्भे स्वाहा 99-103 ठेठ मगही
शब्द ("अ" से "ख" तक):1 अँधार (= अंधकार) (टेढ़-मेढ़ पक्का रास्ता से जीप जा
रहल हल । चारों तरफ जंगले-जंगल । अँधार होल जा रहल हल ।; अब अँधार सबके
एक्के रंग में बदल देलक हल । लाल मट्टी के धरती करिया हो गेल हल ।; कुछ
अजगुत हो रहल हे । सोमनाथ जी धउगलन अवाजे दन्ने । साथे-साथे उनखर चेलो-चाटी
। देखऽ हथ अँधारे में अहरा पर कुछ लोग खड़ी हथ । बीच-बीच में चोरबत्ती बरऽ
हे । बन्दूको चले के अवाज आवऽ हे । धउगा-धउगी मच्चल हे ।; तोरा गोलि के
मरलको ? - ई कहना मोसकिल हे । अँधार हल । अँधार आउ बढ़ल जा रहल हे । शिक्षा
के रोसनी से ई दूर हो सकऽ हे ।) (अरंबो॰11.17, 20; 59.21; 60.14, 16)2
अँधारा (= अँधार, अन्हार; अन्धकार) (बतिया फिनूँ मद्धिम होल जा रहल हल ।
बिलसवा ओक्कर बत्ती अबरी जादे उसका देलक । दीया के बतिया मटमटायल आउ तेज
होके लहके लगल । एतने में बिलसवा के धियान खिड़की के बाहर चल गेल । अगल-बगल
सगरो अँधारा होल जा रहल हल ।) (अरंबो॰96.27)3 अंधड़ (= आँधी) (एतने में कस
के अंधड़ चले लगल । धूरी से अकास भर गेल । गरदा के मारे कुच्छो ठीक-ठीक
सुझहूँ नञ लगल ।) (अरंबो॰99.13)4 अंधड़-बतास (एसों आम आम कम मंजरायल । कोनमा
आम में एक्को मंजर देखाइयो नञ पड़े । अंधड़-बतास सब झेल के मंजर, अमौरी बनल
आउ फिन अमौरी, आम ।; देख, अबरी भर तूँ हमरा ला झूठ बोल ले । हम तोरा अब
कधियो नञ मारबउ । तोरा जिरी सा डाँटवो नञ करबउ ! कत्ते पिआर ह्मर मन में
तोरा खातिर हे । देख, एत्ते अंधड़ो-बतास में हम तोरा लगी घर से निकस अयलूँ
।) (अरंबो॰20.10; 100.10)5 अइँटा (= ईंट) (रतिए में बिलसवा अइँटा तरे चाप
के नुकावल लिफाफा निकासलक । एही लिफाफा खातिर तो ओक्कर पीठ फाड़ देल गेल हल
।) (अरंबो॰98.4) 6 अइसन (= ऐसा) (एन्ने बाबू जी हमरा पास कम खत लिखऽ हथ ।
मगर उनखर हर खत में कउनो न कउनो इयार-दोस के मउअत के चरचा जरूरे रहऽ हे ।
हम्मर मेहरारू अइसन खत पढ़ के बुदबुदा हलन आउ फिन खत फाड़ के बिग दे हलन ।)
(अरंबो॰82.21)7 अइसहीं (= अइसीं; इसी तरह) (डागडर साहेब एकदम्मे चुप्पी
नाधले हलन । - बाबू, तोरा हम एगो टरे चाह के कप-कस्तरी रक्खे ला बना देबो ।
खाली तूँ हम्मर पिअरिया के जान बचा दऽ । - चुपचाप अइसहीं पड़े रहो । - हमरा
का भेल जे पड़ल रहूँ ? - तुम्हारा हाथ-पैर टूट गया है ।) (अरंबो॰102.17)8
अइसीं (= अयसीं, अइसहीं; इसी तरह) (लइका डेरा गेल ल । ऊ आँख फाँड़ के ताजक
रहल हे । जे एगो घटना हल, ओकरा ला ऊ तइयार नञ हल । सोमनाथ के जिनगी के
अनुभव अइसीं होयत रहऽ हल ।; बिलसवा सोंचे लगल - गुरूजी अइसीं चिट्ठी लिखे
ला बतइलथिन हल ने ?) (अरंबो॰53.5; 95.20)9 अकबार (भर ~ ) (हम माय भिरी गेली
। आँख अंगुरी से खोले लगली । खुले - बंद हो जाय ! खुले, बंद हो जाय !! ...
चुट्टी काटली । माय आँख खोलबे नञ करे । घबड़ा के पुकारे लगली - माय ! ...
माय !! ... माय बोले तब ने । नाना भोकार पाड़ के रोबे लगलन । हमरा भर अकबार
उठा के दलान दन्ने लेले चल देलन ।) (अरंबो॰19.10)10 अकेलुआ (= अकेला)
(अकेलुआ सोमनाथ जी जब से गाम में रहे लगलन तो उनखा बुझाइल, अब तो केकरो से
कोय सम्बन्ध रहिए नञ गेल हे । गाम के बहू-बेटी के देख के कउनो ताना कसे से
बाज नञ आवऽ हे । खीखी ! खीखी !! बेसरम नियर हँसऽ हे । बड़ा-छोटा के कउनो
लिहाजे नञ ।; अब तो सोमनाथ जी अकेलुआ रह गेलन हल । सोमनाथ जी के होमियोपैथी
के बेस अध्ययन हे । ऊ एगो टुटलाही अलमारी के ठीक करउलन । शहर से दवाय-बीरो
मँगउलन, अउ इलाज शुरू करलन ।) (अरंबो॰56.5, 12)11 अकेल्ले (= अकेले) (माय
के सब बगइचा दन्ने ले गेलन हल । फिन नद्दी दन्ने । हम सब बात जान गेली हल ।
एक दिन चुपचाप हम नद्दी अकेल्ले चल गेली । माय कहीं नञ मिलल । लौट के कोनमा
आम भिरी गेली । कोय नञ हल । हम रामजी नियर रो-रो के कोनमा आम से पूछे लगली
- हम्मर माय केन्ने गेल ?; आझ हमरा भोजन करे के मन नञ हे । हमरा अकेल्ले
छोड़ दऽ !) (अरंबो॰19.15; 47.23)12 अखतियार (= वश, नियंत्रण) (चाहऽ हथ, कुछ
सोंचूँ नञ । मगर सब बात उनखर अखतियार के बाहर होल जा रहल हे ।)
(अरंबो॰69.20)13 अखनी (= अभी, इस क्षण) (तीन रूपइया काहे, हम तो तोरा सवा
तीनों गो दे देतियो होत, बाकि अखनी हमरा हीं बेसी पइसे नञ हे । नञ तो एत्ते
घिघिअयतियो होत नञ । एहू दू रूपइया हम बुतरू के मन रक्खे ला दे रहलियो हे
।; अरे बाप रे ! अखनी तो ऊ अँधारे में पड़ल होत ? आउ घर में के होत ? केत्ते
पियारा जीऊ हइ ?) (अरंबो॰92.6; 96.10)14 अगियानी (= अज्ञानी) ("तोरा के नञ
जानऽ हे ? हाकिम, नेता, जे भी जिला में भेटा जा हथ, अपने के हाल-चाल जरूरे
पूछऽ हथ ।" मुचकुन जी के मन गरब से भर उठल हल । नञ जाने कइसन भा से गियारी
भर आयल हल । अभियो तालुक सचाय बचऽ हे । हमरा नीयर दलिद्दर, अगियानी अमदी के
भी लोग इयाद करऽ हथ ।) (अरंबो॰36.5)15 अगे (~ होय !) (रमबिलसवा अप्पन
घरावली दन्ने मूहाँ कर के बोलल - अगे होय ! सुनऽ हीं, डागडर हीरो बाबू बड
भलमानस हथिन । जइथीं के साथ ऊ तो पूछे लगतन - क्या है ? कैसे आए हो ?;
फिनूँ रमबिलसवा के धिआन पिअरिया दन्ने गेल । - अगे होय ! दरदिया जिरी-मनी
कमलउ कि नञ ?) (अरंबो॰99.4; 101.8)16 अघाना (फिन सुराज होवे के घोसना होल
हल । उनखर आँख में नींदे नञ । साफ-सुत्थर कुरता लगइले गाम से कसबा अइलन हल
। तिरंगा फहरइलन हल । लोग-बाग के बातचीत सुनके, अघा के गाम लउट अइलन हल ।)
(अरंबो॰35.13)17 अच्छे (= अन्छे, अच्छऽ; अच्छा) (- नञ, हम लेम तो ओइसने,
जइसन छोटुआ के हइ । - अच्छे, चुप रह। ला देबउ । / ऊ बुतरूआ फिनूँ लाहरी करे
लगल । रामधनी के मिजाज गरम हो गेल - अरे ससुर, कहलिअउ तो, ला देबउ । एत्ते
जिद्दी काहे हो जाहँऽ ?; अरे, खरीदे के मन नञ रहो तो दाम पूछल नञ करऽ ।
दोकनदार के घुड़की सुन के रामधनी सकदम में पड़ गेल । कइसहूँ फिन बोलल - अच्छे
भाई, ने हम्मर बात ने तोहर । पौने दू रूपइया में दे हऽ ?) (अरंबो॰91.6,
19)18 अजगुत (= आश्चर्य) (एगो गाँधीवादी नद्दी के धारे पलट देलन हल । हमनी
पढ़ल-लिक्खल लोग का तो चेतना जगावे अइली हल । ई आदिवासी से, निरक्षर से,
निर्धन से मिले-जुले से का तो हमनी के चेतना जागत । अजगुत बात ।)
(अरंबो॰13.26)19 अठ-दस (= आठ-दस) (कभी कउनो छुट्टी के दिन अठ-दस अमदी हम्मर
दुआरी पर जमा होतन होत । ... बहरसी कोठरी में भर कोठरी अमदी । सब बाबू के
दोस । खूब खाना-पीना चलऽ हल ।) (अरंबो॰84.3)20 अठमी (= अष्टमी तिथि; अठमा;
आठवाँ) (तखनी हम अठमी या नोमी किलास में पढ़ऽ हली । हम्मर आउ छोटका भाय, सब
आउ निच्चे किलास में । छोटका तो तखनी पढ़वो नञ करऽ हल ।) (अरंबो॰62.3)21
अढ़ाय (= अढ़ाई; ढाई) (बाबू जी कचहरी से आ गेलन । अढ़ाय बज रहल हे । भोरउआ
कचहरी में देर पहिलहूँ होवऽ हल ।) (अरंबो॰84.11)22 अता-पता (सगरो अमदी
दउड़ावल गेल । ई असपताल से ऊ असपताल । कोय दुर्घटना होयल होत तो असपताल में
भरती होयत । मगर बउआ के कोय अता-पता नञ चलल ।) (अरंबो॰25.17)23 अनखा (=
अनोखा) (अनखा के धूप नानिए के लगऽ हे । सोचे के बात हे । बगइचा में कहीं
धूप आउ झरक लगऽ हे !) (अरंबो॰17.20) 24 अनचोक्के (= अचानक) (अबरी अप्पन घर,
ढेर दिन पर बाले-बच्चे संग अयली हे । सब कुछ बदलल-बदलल लग रहल हे । ...
दुपहरिया में लाला भइया हीं जाय लगली । सटले दखिनबारी घर, लाला भइया के हे
। अप्पन घर से जादे ई घर में हम्मर लइकइयाँ कटल । ... अनचोक्के इयाद पड़ल -
हम केकरा से मिले जा रहली हे ? लाला भइया के सोअरग सिधारला दू महिन्ना हो
गेल । बाबू जी चिट्ठी लिखलन हल ।) (अरंबो॰81.7)25 अनदेसा (= अंदेसा, अनेसा;
आशंका; शंका, सन्देह; चिंता, फिक्र; अमंगल होने का डर) (भइया चालिस पार नञ
कर सकलन हल । माय के अनदेसा ठीके हल । माय दहाड़ मार के रो रहल हल ।; एन्ने
बाबू जी हमरा पास कम खत लिखऽ हथ । मगर उनखर हर खत में कउनो न कउनो इयार-दोस
के मउअत के चरचा जरूरे रहऽ हे । हम्मर मेहरारू अइसन खत पढ़ के बुदबुदा हलन
आउ फिन खत फाड़ के बिग दे हलन । उनखो लगऽ होत, अइसन ने मउअत के मनहूस कार
छाया उनखरो छोट परिवार पर न पड़ जाय । मन में अनदेसा उठे लगऽ होत ।)
(अरंबो॰71.22; 82.24)26 अनमन (= हू-बहू) (प्रोफेसरो साहेब के ताव आ गल हल ।
अप्पन पत्नी के रिक्सा से घर छोड़ के तुरते मंत्री जी के पास पहुँच गेलन हल
। मंत्री जी के बड़गो अहाता में कइठो गाड़ी लगल हल । एगो गाड़ी अनमन उनखरे
गाड़ी नियर लगऽ हल । मगर ई का, नम्बर प्लेट दोसर हल ।) (अरंबो॰29.5)27 अनेसा
(= अंदेसा; आशंका; शंका, सन्देह; चिंता, फिक्र; अमंगल होने का डर) (एक
जनवरी के रात तक हम ठीके हली । पाटी खयली । सिलेमा देखली । नया साल मनौली ।
दू तारीख के भोरे उठतहीं हमरा अभास होल कि बाबू जी सोअरगबासी हो गेलन हे ।
बइठल रहली, ई इन्तजार में कि बिहार से कउनो न कउनो ई दुखद समाचार सुनावे ला
आयत । दिन चढ़इत गेल । अब हमरा लगे लगल कि हम्मर ई अनेसा काल्पनिक हे ।)
(अरंबो॰74.13)28 अनोर (= कोलाहल; चिल्लाहट; शोर-गुल) (भोर होवे के लच्छन
परगट होवे लगल । चिरइँ-चुरगुनी के अनोर ब्यापे लगल ।) (अरंबो॰71.27)29
अन्धार (= अन्हार; अंधकार) (टेबुल पर अगरबत्ती के राख भरक के गिरल ।
अगरबत्ती तितकी नियर लाल-लाल अन्धार कोठरी में आउ साफ देखाय पड़े लगल ।)
(अरंबो॰70.18)30 अन्हार (= अंधकार) (पारस जी अप्पन लइका, मिन्टू के
खेती-गिरहस्ती में लगावे के कोरसिस कइलन हल, पर सब बेअरथ । बिआहो करा देलन
। दू-तीन गो बेटीओ पइदा हो गेल हल । पारस जी जानऽ हथ कि दुइए बेटी के घर
बसावे में ऊ उजड़ गेलन हल । हीआँ तो तिन-तिन गो पोती के सवाल हे । उनखा
अन्हार लगऽ हल ।) (अरंबो॰32.19)31 अन्हुआना (अब रामधनी के गोस्सा के कोय
ठेकाना नञ रहल । दे थप्पड़ दे थप्पड़ धनुआँ के अन्हुआ देलक । धनुआँ भोकार
पाड़-पाड़ के चिकरे लगल ।) (अरंबो॰92.19)32 अपनहीं (= स्वयं ही; आप ही) (तखनी
असमान चौखुट्टा हल । दुनियाँ, अंगने भर के । भइया अंगना में लोहा के पहिया
के गाड़ी चलावऽ हलन । रो-कान के जो गाड़ी उनखा से छीनियो ले हली तो गाड़ी
गिरे के पहले थल से अपनहीं गिर पड़ऽ हली ।) (अरंबो॰17.4)33 अपनहूँ (= स्वयं
भी, खुद भी; आप भी) (चाहऽ हलन, हम्मर बेटा खूब पढ़-लिख ले । विलायत जाय । ई
काम वास्ते पइसो-कौड़ी जुटउले हलन । मगर अनिलबा अइसन संगत में पड़ल, सब बाते
बदल गेल । विमल जी अपनहूँ बड़गो डागडर रहतन होत । घर के सहजोग नञ मिलल ।
टर-ट्यूशन कर के बी.एस.सी. तक पढ़ पयलन । टरेनिंग कर के सरकारी इसकूल में
मास्टर हो गेलन ।) (अरंबो॰69.7)34 अबरी (= इस बार; आइन्दा, भविष्य में)
(अच्छा, ई बताउ बच्चा कि घर तों के बरिस पर अइलाँ हे ? - हाँ, अबरी घर ढेर
दिन पर अइली हे । - ईसों मंझलो तो रिटायर हो गेलो । गाम आवऽ हउ ? का तो शहर
में प्रेस खोललक हे । किताब छापऽ हे । सवाल छापऽ हे ।; अबरी अप्पन घर, ढेर
दिन पर बाले-बच्चे संग अयली हे । सब कुछ बदलल-बदलल लग रहल हे । बस से
उतरतहीं भर राह आँख फाड़ले रहली - सैद जो कौन इयार-दोस भेंटा जाथ ।; बतिया
फिनूँ मद्धिम होल जा रहल हल । बिलसवा ओक्कर बत्ती अबरी जादे उसका देलक ।
दीया के बतिया मटमटायल आउ तेज होके लहके लगल ।; देख, अबरी भर तूँ हमरा ला
झूठ बोल ले । हम तोरा अब कधियो नञ मारबउ । तोरा जिरी सा डाँटवो नञ करबउ !
कत्ते पिआर ह्मर मन में तोरा खातिर हे । देख, एत्ते अंधड़ो-बतास में हम तोरा
लगी घर से निकस अयलूँ ।) (अरंबो॰65.4; 81.1; 96.25; 100.8)35 अभास (= आभास)
(एक जनवरी के रात तक हम ठीके हली । पाटी खयली । सिलेमा देखली । नया साल
मनौली । दू तारीख के भोरे उठतहीं हमरा अभास होल कि बाबू जी सोअरगबासी हो
गेलन हे । बइठल रहली, ई इन्तजार में कि बिहार से कउनो न कउनो ई दुखद समाचार
सुनावे ला आयत । दिन चढ़इत गेल । अब हमरा लगे लगल कि हम्मर ई अनेसा काल्पनिक
हे ।) (अरंबो॰74.10)36 अभियो (= अभी भी) (सोमनाथ जी पढ़लन हल। सत्ता आउ
शक्ति बन्दूक के नाल से आवऽ हे । मगर दुनियाँ में सबसे बड़का ई परयोग तो
असफल रहल । पूंजीवाद के जीत हो गेल । मगर सोमनाथ जी अभियो मानऽ हथ कि
सच्चाई लाल मटिए हे ।; सोमनाथ जी के आँख में नींद नञ । अभियो रात बाकिए
होयत । भुरूकवो नञ उगल हे । चउतरफी सन्नाटा हे ।; मइया अभियो हमरा बुतरूए
समझऽ हे ।) (अरंबो॰58.1, 3; 70.8)37 अमदी (= अदमी; आदमी) (शायद जिनगी भर
अमदी अपनहीं के खोज करइत रहऽ हे । अप्पन मट्टी, अप्पन स्वरूप आउ अप्पन मूल
प्रकृति के पकड़े के कोशिश ऊ करइत रहऽ हे ।; 1967 से अब तक गया में रहली ।
गया के निवासी हो गेली । हम्मर पुरनकी कहानी पर नालन्दा जिला के भाषा के
परभाव हे । बाद के कहानी पर गया जिला के परभाव हे । गया, जहाना में ओझा लोग
'आदमी' के अमदी बोलऽ हथ ।; हम दुन्नू अमदी मस्टरनी के मुँह देख रहली हल ।)
(अरंबो॰7.9; 8.26; 12.13)38 अलचार (= लाचार) (पाठक जी देशभक्ति, शिक्षा आउ
शिक्षण पर भासन देइत रहऽ हथ । हाथ-पैर भाँजऽ हथ । उनखर बात कोय सुने ला
तैयार नञ हे, तइयो ऊ बाज नञ आवऽ हथ । काहे ? हमरा लगऽ हे, बेमार अमदी, बूढ़ा
अमदी, अलचार के देख के महात्मा बुद्ध भी डिप्रेशन में आ गेलन होत ।)
(अरंबो॰76.14)39 अलचारी (= लाचारी) (बिछौना पर करवट सले-बले बदल लेलन । मगर
टेहुना के टिसटिसी बढ़ल जा रहल हल । बत्ती जरा के एक खोराक दवाय बना के खा
लेलन । भित्ती पर बुद्ध भगवान के मुरूत लटकल हल । बूढ़ा अमदी के अलचारी से
एहू डरा गेलन हल ।) (अरंबो॰69.28)40 अलोपना (= गुम होना, लुप्त होना) (भइया
बोलइत-बोलइत अलोप जा हथ । का सोंचे लगऽ हथ, नञ समझ सकऽ ही । - तोहनी तो
जानऽ हँ, बड़कू आउ छोटकू, कोय ठीक से पढ़-लिख नञ सकल । ... हम चाहऽ हली कि
चपरासियो वाला कउनो नोकरी ओकरा जे मिल जाइत होत, तो ई माहौल से ओकरा
छुटकारा मिल जाइत होत । ... भइया फिनूँ गुम हो गेलन हल ।) (अरंबो॰67.1)41
अवाज (= आवाज) (एक रात पढ़ाना सुरूए कइलन हल कि - धायँ !! ... ठायँ ! ...
ठायँ !! ... कत्ते तरह के अवाज कहीं नजीके से आयल । फिन चीख-पुकार के अवाज
! ... कुछ अजगुत हो रहल हे । सोमनाथ जी धउगलन अवाजे दन्ने ।; टमटमा एगो
हिचकोला खइलक आउ पिअरिया गदिया पर से, पँवदनिया पर लोघड़ा गेल । - ई का ? -
रमबिलसवा के मुँह से हड़बड़ाल अवाज निकस गेल ।) (अरंबो॰59.19, 20; 101.18)42
असमान (= आसमान) (तखनी असमान चौखुट्टा हल । दुनियाँ, अंगने भर के । भइया
अंगना में लोहा के पहिया के गाड़ी चलावऽ हलन ।; असमान चौखुट्टा से टेढ़-मेढ़
होवे लगल । असमान बहे लगल दूध नियर ।; आखिर बुढ़उ कब तक हीआँ पड़ल रहतन ?
घुरना-टहलना सब बन्द । इनखा आवे से हमरा जेहल हो गेल हे । - ऊ अपने चल जइतन
। - रिटायर होके अइलन हे, ई बात काहे तूँ भुला जा हऽ ? - तब तो, उनखा चलता
करे के कउनो उपाय सोचे पड़त । / भोला बाबू जइसे असमान से धरती पर गिर पड़लन
।) (अरंबो॰17.2, 10; 88.5)43 असरा (= आसरा) (दारू पी के ओकरा मनहूस कहलूँ ।
गारी देलूँ ! मारलूँ ! अइसन ढकेल देलूँ कि भित्ती से टकरा के ओक्कर माथा
फुट गेल हल । ओही दिनमा से हम्में ओक्कर जान के गाँहक बनल हलूँ । ओही रतबा
ऊ हम्मर असरा में मुँह में एक्को दाना खुद्दियो डालवो नञ कइलक हल ।)
(अरंबो॰102.2)44 असान (= आसान) (खखस के, गियारी साफ करके बोललन हल - का
सरकार मुस्तीये {? मुफ्तीये} में मटर दे दे हथ ? - नञ मुचकुन जी, ई बात नञ
हे । असान किस्ती पर करजा मिल जाहे । थोड़े-थोड़े करके पूरा चुकावे पड़ऽ हे ।)
(अरंबो॰36.9)45 असानी (= आसानी) (बड़गो-बड़गो किसान बरसात से निरास होवे पर,
अप्पन-अप्पन खेत में कुइयाँ खनउलन । मटर बइठउलन । मुचकुन जी के आद हे,
बिलास जी सोमार के उनखा पास अइलन हल । उनखा से कहलन हल - तोहूँ अप्पन खेत
में कुइयाँ खना लऽ, मटर बइठा लऽ । पुरान सुराजी अमदी हऽ । तोरा सब असानी से
मिल जइतो ।) (अरंबो॰35.28)46 असामी (= प्रजा; अभियुक्त, कैदी; दूसरे की
जमीन पर खेती करने वाला किसान, रैयत) (अपने कउनो कोचिंग इन्स्टीच्यूट से
सम्बद्ध तो नञ हऽ ? ई सब मोट-मोट असामी के हिट लिस्ट पर रखऽ हथ ।)
(अरंबो॰30.1)47 अहरा (कुछ अजगुत हो रहल हे । सोमनाथ जी धउगलन अवाजे दन्ने ।
साथे-साथे उनखर चेलो-चाटी । देखऽ हथ अँधारे में अहरा पर कुछ लोग खड़ी हथ ।
बीच-बीच में चोरबत्ती बरऽ हे । बन्दूको चले के अवाज आवऽ हे । धउगा-धउगी
मच्चल हे ।) (अरंबो॰59.21)48 आगू (= आगे) (घोड़िया आगू बढ़ल जा रहल हल । से ऊ
ओकरा रोकलक । अब ओन्ने जाय से कौन दरकार ? रोगिए नञ रहल तो रोग फिर कइसन ?)
(अरंबो॰102.10)49 आझ (= आज) (आझ समारोह हे । ठीके में पटना, दिल्ली के लोग
अइलन हे । सूट-बूट में हाकिम सब घुर रहलन हे । बड़का मंच बनल हे । आदिवासी
सब उत्सव के डरेस पहिरले हथ । ढोल-मांजर बज रहल हे । सादा खादी के डरेस में
एगो अमदी एगो जीप से उतर के मंच पर अइलन ।; बाबू, जंगले हमनी के घर हल ।
आझो घर हे । जंगली जानवर के सिकार करऽ हली । जंगल के बचल-खुचल जमीन पर
थोड़े-थाक खेती-बारी करऽ हली । सरकारी कानून बनल आउ जंगल से हम आदिवासी
बेदखल हो गेली ।) (अरंबो॰13.2; 15.12)50 आझकल (दरोगा जी, जिरी शेरसिंह से
अंगरेजी पूछ के देखहू । आझकल कुछ पढ़ऽ-लिखऽ हे का नञ ?) (अरंबो॰48.13)51 आञ
(= आञँ; अयँ) (आञ रे ! सुनलिअउ तू पियाज खाहीं ? किसोरिया कहऽ हलउ कि तूँ
अंडो खाय लगलहीं ?) (अरंबो॰70.9)52 आटी-पाटी (धिरूओ हमरे साथ रहके
पढ़लक-लिखलक हल । इंजीयर बनल हल । हाकिम बन के अप्पन मेहरारू जोरे कार पर
आटी-पाटी खायत चलऽ हल ।) (अरंबो॰66.22)53 आद (= याद) (देर आउ बेस कहानी
लिखावे के श्रेय श्री बाँकेनन्दन जी के जाहे । … संग्रह प्रकाशन के अवसर पर
उनखा हम आद कर रहली हे ।; प्रोफेसर रामदीन जी के आद हे - गाड़ी पार्क करके
राजधानी के मार्किट के भीतर गेलन हल । ... खरीद-फरोख खतम करके जब लउटलन तो
गाड़ी लापता ।; मिन्टू सम्बन्धी सब बात उनका आद पड़ऽ हे । तखनी मिन्टू
पाँचे-छौ बरिस के होयथ ।; एगो दोसरो घटना उनका आद पड़ऽ हे । रामदीन जी आउ
पारस जी बइठका पर बइठल हलन । एगो तेसर अमदी परगट होयल ।; लइका आउ घोड़ा तनी
सोख होवे के चाही हो बिसुन ! मगर तों जो कहलाँ तो हम डाँट देम । ...
मिन्टुआ जे ओहीं पर मड़ला रहल हल, सेल कबड्डी पार । ढेर बात मिन्टू सम्बन्धी
आज रामदीन जी के आद पड़ रहल हे ।; एक बार के घटना रामदीन जी के आउ आद पड़ऽ हे
। ... पारस जी अप्पन जुआन, एकलौता बेटा के गाली-गलौज कर रहलन हल ।; रामनाथ
जी भुइयाँ में गिरल छटपटा रहलन हल । .. एगो अवाज - अरे ! ई तो कुटुम ...
फिर रामनाथ जी के कुछ आद नञ हे । कइसे सहर पहुँचलन ?) (अरंबो॰8.30; 28.16;
31.5, 21; 32.3, 20; 45.4)54 आने (= याने, यानी, अर्थात्) (पहलमान, आने
हम्मर भाय नन्दू, बईठल भइया के बात सुन रहल हल । हमनी नन्दू के पहलमाने
कहइत रहऽ ही ।; चर-पाँच बरिस पहिले लाला बाबू के बाबू जी आने जमुना बाबू
बैकुण्ठवासी हो गेलन हल । जमुना बाबू आने हम्मर चच्चा । हम्मर बाबू के
जिगरी दोस ।) (अरंबो॰65.20; 82.8)55 आपिस (= वापस; आपस) (ऊ फुट-फुट के रोवे
लगल - डागडर बाबू, हमरा छोड़ दऽ । डागडर बाबू, पिअरियो के किरिया करम करे के
हे । ... घोड़ियो आपिस करे के हे ! चारे घड़ी ला तो माँग के लयलूँ हल ।)
(अरंबो॰103.5)56 आरू (= और) (जउन खेत में खुँटियारिए-खुँटियारी होय ओकरो
बीच से पहिले लड़िकन चलऽ हथ । चलइत-चलइत एगो रस्ता उपजऽ हे । एकरे पगडंडी
कहल जा हे । समय के साथ एही पगडंडी राजपथ बन जाहे आरू फेन एकरा पर बड़-बड़ुआ
भी चले लगऽ हथ ।) (अरंबो॰5.8)57 आल-गेल (सोमनाथ जी सोंचइत-सोंचइत गहरा नींद
में चल गेलन । ई सब बात आल-गेल हो गेल ।) (अरंबो॰59.14)58 इंजियरी (एगो
बेटा नागपुर में इंजियरी पढ़ रहल हे । हरेक महीना पाँच सौ रूपइया भेजना
जरूरी हे ।) (अरंबो॰73.18)59 इंजीयर (= इंजीनियर) (लइका जुआन हो गेल हल ।
ओक्कर बियाहो-सादी के बात ऊ सोंचे लगलन हल । मगर ई का ? लइका एही बिच्चे
अप्पन मरजी से बियाह कर लेलक हल । घर से नाता तोड़ लेलक । ओक्कर पढ़ाय-लिखाय
के सिलसिलो छिन्न-भिन्न हो गेल हल । लइका के इंजीयर, डागडर बनावे के सपना
चूर-चूर हो गेल ।; धिरूओ हमरे साथ रहके पढ़लक-लिखलक हल । इंजीयर बनल हल ।
हाकिम बन के अप्पन मेहरारू जोरे कार पर आटी-पाटी खायत चलऽ हल ।)
(अरंबो॰53.26; 66.21)60 इंजोरिया (रामधनी के आउ नञ रहल गेल । गते-गते चोर
नीयर ऊ अप्पन माय के खटिया भिरी गेल । धनुआँ सुत्तल हल । गाल पर बहल लोर के
सुक्खल धार इंजोरिया में भक-भक लउक रहल हल ।) (अरंबो॰94.4)61 इनखनी (=
इनकन्हीं) (रस्ता में हाकिम से पुछली - ई काम ला, इनखनी के केत्ते रूपइया
भेंटा हे ? - मात्र पचास रूपइया । - बस, एतने ला एत्ते मेहनत ?)
(अरंबो॰12.17)62 इनवरसीटी (= यूनिवर्सिटी) (इसकूल से कौलेज, कौलेज से
इनवरसीटी । सोंचऽ हलन, देह तनी आउ साथ दे । पान-छो बरिस कट जाए, बस । फिन
तो मउजे-मउज हे ।) (अरंबो॰87.1)63 इयार-दोस (= यार-दोस्त) (विमल जी के जब
पीरी होल, इयार-दोस सब मिल के अस्पताल, डागडर कइलन । देखउलन-सुनउलन । लइका
के खबर देल गेल - बाप के पीरी हो गेलउ । आके सेवा-सुरसा करहीं । पचास बरिस
पार के अमदी लगी ई बेमारी जानलेवा होवऽ हे ।; अबरी अप्पन घर, ढेर दिन पर
बाले-बच्चे संग अयली हे । सब कुछ बदलल-बदलल लग रहल हे । बस से उतरतहीं भर
राह आँख फाड़ले रहली - सैद जो कौन इयार-दोस भेंटा जाथ ।) (अरंबो॰69.14;
81.3)64 इसकूल (= इस्कूल; स्कूल) (मिन्टू आज इसकूल में एगो बच्चा के अइसन
ठेल देलन कि ओक्कर माथा-कपार फुट गेल । इनखा जे अक्षर ज्ञान होयल तो ओक्कर
उपयोग इसकूल के दीवार पर गरिये लिखे में कइलन हे ।) (अरंबो॰31.27, 28)65
ईसों (=एसों, ई साल; इस वर्ष) (बैजनाथ बाबू {के आम} ई सों सबसे कम मंजरायल
हथ । मगर अभियो जो देखल जाय तो इनका से जादे केकरा रब्बी होत ?; ईसों एक्को
बूँद-बरखा नञ बरसल हल । किसान आसमान ताकइत रह गेलन आउ धरती के करेजा दरक
गेल हल ।; ईसों मंझलो तो रिटायर हो गेलो । गाम आवऽ हउ ? का तो शहर में
प्रेस खोललक हे । किताब छापऽ हे । सवाल छापऽ हे ।) (अरंबो॰20.13; 35.23)66
उँच्चा (= ऊँचा) (जहाँ से सादी-बियाह के बात तोड़ल जा चुकल हल, अनिलवा ओहीं
जाके बियाह कर लेलक ? बाप आउ खनदान के मट्टी में मिला देलक ? कउनो उँच्चा
उद्देस रहे तो कुछ कहलो जाय ।) (अरंबो॰69.18)67 उँह-आँह (एतनिएँ में ठप-ठप,
ठप-ठप केबाड़ी पर अँगुरी बन उट्ठल । बिलसवा खड़कंत हो गेल । दोआत, कलम, कागज
सब अप्पन-अप्पन जगह पर चल गेल । झुट्ठे-मुट्ठे उँह-आँह करइत बिलसवा केबाड़ी
खोललक ।) (अरंबो॰97.28) 68 उकटना-पकटना (= उगटना-पुगटना; उलटना-पलटना) (राह
में केते ने कोयला के खदान भेंटा हे । कुज्जु में देखऽ हथ, ढेर जमीन
उकटल-पकटल पड़ल हे । सौंसे धरती के लोग कोड़-खन के रख देलन हे । लगऽ हे जैसे
सूअर के बखोर हे । ई सब करतूत अमदिए के । कातो धरती से उपयोगी चीज निकासऽ
हथ ।; कूड़ा-कचरा आउ उकट-पकट के रख दे हल । अब तो घिनामन नियर ढेर बचल हे ।
उकटल-पुकटल गेंदौड़ा ।) (अरंबो॰86.4-5; 88.3)69 उकटना-पुकटना (उपयोगी चीज सब
छाँट के जे बचल, से होल कूड़ा-कचरा । अमदी ओकरा फेंक देलन । अप्पन थोंथना
गड़उले सूअर ओकरा उकट-पुकट रहल हे ।; अब तो घिनामन नियर ढेर बचल हे ।
उकटल-पुकटल गेंदौड़ा ।; सरीर के सब ऊर्जा उपयोग में लावल जा चुकल हल । सरीर
के नाम पर खाली ठठरिए बचल हे । गेदौड़ा नियर उकटल-पुकटल सरीर ।)
(अरंबो॰89.1, 4; 90.8)70 उघरना (= खुलना, प्रकट होना, दिखाई देना) (बरमसिया
में वयस्क शिक्षा के कार्यालय हे । कार्यालय के बहरसी देवाल पर एगो बड़का
पोस्टर टँगल हे । एगो आदिवासी जुवती एगो बच्चा के दूध पिया रहल हे । दुन्नू
छाती एकदम उघरल हे ।; ई उघरल सच हे कि बुतरू ला जइसे भोजन में माय के दूध
जरूरी हे, ओयसहीं वयस्क ला शिक्षा ।) (अरंबो॰11.9, 12)71 उज्जर (= उज्ज्वल,
उजला, सफेद) (पचास बरिस पार के अमदी । भक-भक गोर हला । अब तनी पीयर लगऽ हथ
। चौड़ा गट्टा से मास के परत काफी उतर चुकल हे । लमछड़ शरीर । उज्जर बाल ।
करेजा जे पहिले उभरल हल, अब चापुट लगऽ हे ।) (अरंबो॰68.4)72 उतरबारी (खेले
देबे के मन नञ तो ... ... हेरे ! ... ... हेरे !! ... ... आउ ओहू में बड़का
आम के तरे खेलऽ ही । पुरबारी-उतरबारी कोनमा में जे आम के पेड़ हे, कोनमा आम,
ओकरा तरे । एतबड़ मोट ओक्कर डाल-डहुँगी फइलल हे कि की मजाल एक्को रत्ती धूप
ओकरा तरे घुस आवे !; दू बच्छिर पहिले एगो खत लिखलन हल - तोर जुगेसर चच्चा
चल देलन । ... जुगेसर चचा के घर ठीक हम्मर घर के सटले उतरबारी घर हल ।)
(अरंबो॰18.2; 82.19)73 उतरबारी-पुरबारी (हम टमटम भिरी खड़ा हली । आधा बगैचा
जोतल हल । गाछ-बिरीछ कब कट गेल, कहना मोसकिल हे । खाली एक्के गो बड़का आम
के पेड़ कट्टल पड़ल हे, उतरबारी-पुरबारी कोनमा आम वाला पेड़, कोनमा आम ।)
(अरंबो॰20.26)74 उद्देस (= उद्देश्य) (जहाँ से सादी-बियाह के बात तोड़ल जा
चुकल हल, अनिलवा ओहीं जाके बियाह कर लेलक ? बाप आउ खनदान के मट्टी में मिला
देलक ? कउनो उँच्चा उद्देस रहे तो कुछ कहलो जाय ।) (अरंबो॰69.18)75 उनखर (=
उनकर; उनका) (अनुशासन के कड़ाय से पालनकरे, करावे वाला अमदी ऊ हलन । मगर
अप्पन घर के हिसाब मेम ऊ फेल कर गेलन हल । लइका बहक गेल हल । तरह-तरह के
शिकायत उनखरो कान में आवे लगल हल ।) (अरंबो॰53.19)76 उपछना (कधियो मछरी
मारे ला जगह ढूँढ़ली । पानी उपछली आउ मछरी पकड़ली ।) (अरंबो॰62.21)77 उपास (=
उपवास) (- भइया खा लऽ ! ... आँख उठा के देखऽ हथ, बुचकुनमा खड़ी हे । कँपसल
बोली से मिनती कर रहल हे । - हम्मर तीन रोज के उपास । ... सुन लेलऽ ?)
(अरंबो॰39.9)78 उपाह (= उपाय) (काहे नञ मर जाऊँ ? चौबीस हजार रूपइया ग्रुप
इन्स्योरेन्स के हम्मर परिवार के तो भेंटा जायत । फिनो पेंशन आउ जी.पी.एफ.
आउ ग्रेचुटी के रुपईया । बेटी के बियाह, बाल-बच्चा के पढ़ाय पूरा करे के बस
एक्के गो उपाह हे - हम्मर मिरतु आने मुकती !; - रिटायर होके अइलन हे, ई बात
काहे तूँ भुला जा हऽ ? - तब तो, उनखा चलता करे के कउनो उपाय सोचे पड़त । /
भोला बाबू जइसे असमान से धरती पर गिर पड़लन । … एक्को मिनिट लगी उनखा छोड़े
ला दुन्नु छउँड़ा तइयारे नञ होवऽ हल । ओही दुन्नु में से एगो छउँड़ा कातो
हमरा चलता करे के उपाह सोंचत ?) (अरंबो॰74.5; 88.12)79 उमरगर (रात में एक
घंटा ऊ अनपढ़ के अक्षर-ज्ञान देवे के बीड़ा उठयलन । का उमरगर, का बच्चा, सब
के ई अप्पन बइठका पर जमा कइलन । अक्षर-ज्ञान आउ पढ़ाय के महत्व पर प्रकाश
डाललन ।) (अरंबो॰56.18)80 उमिर (= उमर, उम्र) (जेत्ते मुँह, ओत्ते बात ।
मुचकुन जी केकरा का कहता ? केक्कर केक्कर मुँह पकड़ले चलता । साठ बरिस उमिर
पार कर चुकलन हे । सरीरो धीरे-धीरे जवाब देवे लगल हे ।; बाबू जी के अब
कचहरी जाय के मन नञ करऽ हे । ओकालतखाना में उनखर उमिर के सैदे ओकील-मोखतार
जी बच रहलन हे । केकरा से बोलतन-चालतन ?; गिरानी के जमाना । खानो-खरची तो
जुम्मे के चाही । बिलसवा के दादा सेही गुने नउए बच्छिर के उमिर में ओकरा एक
ठामा कोरसिस करके सहर में नौकर रखवा देलन हल ।) (अरंबो॰34.4; 82.15;
95.13)81 उरेहना (एकरे पगडंडी कहल जा हे । समय के साथ एही पगडंडी राजपथ बन
जाहे आरू फेन एकरा पर बड़-बड़ुआ भी चले लगऽ हथ । रवीन्द्र भाय आज से पैंतालिस
साल पहिले अइसने पगडंडी उरेहलन हल जे आज राजपथ बन गेल हे । मगही के विकास
के जतरा में रवीन्द्र भाय के बड़ी काम कइल हल ।) (अरंबो॰5.9)82 उसकाना (=
दीपक की बत्ती को ऊपर उठाना, लौ तेज करना; उत्तेजित करना) (दीयवा मिंझाइल
जा रहल हल । से बिलसवा ओकर बत्ती उसका देलक । दीया में तेल तो भरले हल,
खाली बतिए जिरी जर गेल हल ।; बतिया फिनूँ मद्धिम होल जा रहल हल । बिलसवा
ओक्कर बत्ती अबरी जादे उसका देलक । दीया के बतिया मटमटायल आउ तेज होके लहके
लगल ।) (अरंबो॰96.13, 26)83 उसाहना (= थारी, टोकरी आदि कोर से ऊपर तक पूरा
भरना; प्रबंध या जुगाड़ करना; काम के लिए मुहैया करना; किसी पर आघात करने
हेतु हथियार आदि उठाना) (सरजुग सिंह अप्पन नौकर भेज के घर-दुआर साफ करवा
देथ । भात, दाल, तरकारी, दही, अँचार, भर थरिया उसाह के उनखा भोजन ला भेजवा
देथ ।) (अरंबो॰54.4)84 ऊँच्चा (= ऊँचा) (गाँव के अप्पन एगो राजनीति होवऽ हे
। टिल्हा जो ढह गेल तो तुलना में दोसरो भाग ऊँच्चा देखाय पड़े लगल । बस !
... सैद लोग के एहू आशा हो गेल हल कि सोमनाथ अप्पन खेत-पथार बेचतन ।)
(अरंबो॰54.7)85 एकदम्मे (= बिलकुल; बिलकुल ही) (हाकिम, हमरा अच्छा पढ़े-लिखे
नञ आवऽ हे । अंगरेजी तो एकदम्मे नञ । हिन्दी हरूफ टो-टो के पढ़ ले ही ।
कयसूँ अप्पन सही बना सकऽ ही । बस !; घोड़िया बमछे लगल । से, रमबिलसवा ओकरा
दुलारे-मलारे लगल । ओकर गियारी के लगाम ऊ एकदम्मे ढिल्ली छोड़ देलका ।
घोड़िया फिनुँ अप्पन चाल में आ गेल आउ एन्ने रमबिलसवो ।) (अरंबो॰37.5;
101.1)86 एकबैक (= एकबैग; एक-ब-एक) (एकबैक कड़कड़ायल अवाज उनखर मुँह से निकसल
हल - रूक जाओ हत्यारो ! रूक जाओ !! ... आग कैसे लगी, मैं बताता हूँ । - अरे
! ई सरबा रंगरेजी बोलऽ हउ । दू डाँग देहीं, तब एकरो बात सुनल जाइत ई अदालत
में ।; - आइ से, यू गेट आउट ! ... एगो बम के धमाका । ... एकबैक सन्नाटा छा
गेल । शेरसिंह अप्पन कोठरी में पड़ल हथ । सब लोग जा चुकलन हे ।)
(अरंबो॰43.14; 47.19)87 एकबैग (= एकाएक, अचानक) (एकबैग रोबा-कन्नी मच गेल ।
गीत-नाध सब रुक गेल । मौसी हमरा गोद में लेके रोबे लगल ! माय मर गेलौ ।;
एकबैग ओकील साहेब दन्ने मुँह करके हम पूछली - अब का करे के हे ? मगही के
एगो हम्मर मुँह से निकसल बात लोग नञ समझ रहलन हे । अचरज से हम्मर मुँह ताक
रहलन हे ।; "घबराइए नहीं । अभी जो मिला, उसमें से आपका हिस्सा, फिर जब ऐसा
केस लाइएगा तो ... हाकिम मुसुक के कहलन हल ।" - "जीऽ ... ?" एकबैग सब बात
मुचकुन जी के समझ में आ गेल हल । मुचकुन जी कुरसी छोड़ के कमरा से बाहर ।;
हम्मर संझला चच्चा एकदमें अंगरेज नियर गोरनार हलन । कसरत करऽ हलन । घोड़ा
चढ़ऽ हलन । एकबैग उनखा लकवा मार देलक ।) (अरंबो॰18.28; 21.8; 37.26;
78.20)88 एकाँ-एकी (= एका-एकी; एक-एक कर के, बारी-बारी से) (चयन समिति के
सब सदस्य बइठल हथ । एगो बड़गर कुर्सी पर अध्यक्ष महोदय बइठल हथ ।
साक्षात्कार चल रहल हे । एकाँ-एकी उम्मीदवार बोलावल जा हथ ।; अच्छा दिवाकर
जी, तू अइसने करऽ । अपन मन से एक-एक कर के पाँच सवाल करऽ । एकाँ-एकी उनकर
जवाब देइत चल जा ।) (अरंबो॰23.16)89 एकाक (पैरबीकार जेभी से एगो लिखल कागज
निकास के टेबुल पर रख देलन । - टौप करे में कुच्छो कसर रहत तो लइका अपने के
सेवा में हाजिर हो जाइत । शायद एकाक गो सवाल लिखहीं के जरूरत पड़े ।)
(अरंबो॰47.9)90 एकान्ती (आझ हमरा भोजन करे के मन नञ हे । हमरा अकेल्ले छोड़
दऽ ! ... आऊ एकान्ती के सफर शुरू हो गेल ।) (अरंबो॰47.24)91 एज्जा (= यहाँ)
(कइसहूँ फिन बोलल - अच्छे भाई, ने हम्मर बात ने तोहर । पौने दू रूपइया में
दे हऽ ? - एज्जा मोल-जोल नञ होवऽ हे । केउ दोसर दोकान देखऽ ।)
(अरंबो॰92.1)92 एतना (= इतना) (रस्ता में हाकिम से पुछली - ई काम ला, इनखनी
के केत्ते रूपइया भेंटा हे ? - मात्र पचास रूपइया । - बस, एतने ला एत्ते
मेहनत ?) (अरंबो॰12.19)93 एतनिए (= एतने; इतना ही) (ऊर जाके, फाइल पर
दस्तखत करके, सीधे हमरा पास भेज दऽ । हम तोर कार्यालय में भेजवा देबो । ...
आऊ व्यवस्था से जो तोरा एतनिए नफरत हो तो दोसर उपाय हे, तों त्यागपत्र दे
दऽ ।) (अरंबो॰27.3)94 एतबड़ (= एतना; इतना; इतना बड़ा; बहुत बड़ा) (खेले देबे
के मन नञ तो ... ... हेरे ! ... ... हेरे !! ... ... आउ ओहू में बड़का आम
के तरे खेलऽ ही । पुरबारी-उतरबारी कोनमा में जे आम के पेड़ हे, कोनमा आम,
ओकरा तरे । एतबड़ मोट ओक्कर डाल-डहुँगी फइलल हे कि की मजाल एक्को रत्ती धूप
ओकरा तरे घुस आवे !; मामू जी, आप भी घर के बाहर चले जाएँ तो अच्छा होगा । -
ई आदेश शेर सिंह के हे । मामू इसारा कइलन आउ एगो अदमी बइठका से बाहर चल गेल
। शेर सिंह जब गोस्सा में आवऽ हथ तो अंगरेजिये-हिन्दी बोलऽ हथ । लइका,
मेहरारू किनखो ई पूछे के हिम्मत नञ हे कि का भेल । मामू सन्न हो बइठल हथ ।
एतबड़ गोसबर तो उनखर भगिना कहियो नञ हल ।) (अरंबो॰18.3; 46.9)95 एत्ते (=
इतना; यहीं) (रस्ता में हाकिम से पुछली - ई काम ला, इनखनी के केत्ते रूपइया
भेंटा हे ? - मात्र पचास रूपइया । - बस, एतने ला एत्ते मेहनत ?; टिक-टिक,
टिक-टिक ... टिकटिक-टिकटिक ... दुआरी के सिकड़ी कौनो बजा रहल हे । उठके
केबाड़ी खोललन । - का हो रामौतार ? हाल-चाल बेस न ? एत्ते रात के ?; देख,
अबरी भर तूँ हमरा ला झूठ बोल ले । हम तोरा अब कधियो नञ मारबउ । तोरा जिरी
सा डाँटवो नञ करबउ ! कत्ते पिआर ह्मर मन में तोरा खातिर हे । देख, एत्ते
अंधड़ो-बतास में हम तोरा लगी घर से निकस अयलूँ ।) (अरंबो॰12.19; 68.16;
100.10)96 एन्ने-ओन्ने (= इधर-उधर) (कोनमे आम के जड़ तरी सब गिरबा देली
चोरवा से । बालुओ सब आउ गुलियो । आँख बंद के बंद । देखता बाबू साहेब कइसे ?
थोड़े दूर एन्ने-ओन्ने घुमा-फिरा के उनखा छोड़ देल गेल । अब खोजऽ बबुआ ! नञ
तो पँच-पँच चट्टी सब लेबो । ... खोजऽ ... आउ फिन खोज के छूअ केकरो । नञ तो
चोर बनतो के ?; एक बेर प्रोफेसरो साहब के गाड़ी लुटायल हल । ... खरीद-फरोख
खतम करके जब लउटलन तो गाड़ी लापता । एन्ने-ओन्ने खूब खोजलन हल । मगर गाड़ी जे
रहे तब ने मिले ।) (अरंबो॰18.14; 28.18)97 एसों (= चालू वर्ष में, इस वर्ष)
(एसों आम आम कम मंजरायल । कोनमा आम में एक्को मंजर देखाइयो नञ पड़े ।
अंधड़-बतास सब झेल के मंजर, अमौरी बनल आउ फिन अमौरी, आम ।; बेटी के एम.ए. तक
पढ़यली । ... बेटी के उमर बढ़ रहल हे । ओक्कर बियाह एसों करना जरूरी हे ।
मंगली हे । जल्दी ओक्कर टीपन केकरो से मेले नञ खाहे । मन लायक लइका चाहऽ ही
। मगर ओकरा ला तिलक-दहेज दे सकम ?) (अरंबो॰20.9; 79.13)98 एही (= यही)
(हाँ, तोर बउआ कब से गायब हे ? - जी, एही तीन-चार दिन से ।) (अरंबो॰27.6)99
एहू (= यह भी, ये भी) (मुचकुन जी के एक्के बात के दुख हल - बुचकुनमों पचास
बरिस के होत । आझ तक हमरा एहू नञ समझ सकल ? एहू कातो कहले चलऽ हे - भइया
गाँधी जी बनऽ हथ ! गाँधी जी वाला हैसियत हन, जे गाँधी जी बनऽ हथ ?; बिछौना
पर करवट सले-बले बदल लेलन । मगर टेहुना के टिसटिसी बढ़ल जा रहल हल । बत्ती
जरा के एक खोराक दवाय बना के खा लेलन । भित्ती पर बुद्ध भगवान के मुरूत
लटकल हल । बूढ़ा अमदी के अलचारी से एहू डरा गेलन हल ।; एगो मुसकी विमल जी के
चेहरा पर उभरल । एगो डाँसा टस से माथा पर डँसलक । एहू हमरा सुत्ते नञ देत ।
खिड़की पर रखल कछुआ छाप अगरबत्ती सुलगा लेलन आउ बिछौना पर पटा गेलन ।)
(अरंबो॰38.18; 69.28; 70.1)100 ओंठगना (हमनी बगइचा में बैठल ही । कोनमा आम
तर खटोला पर नाना ओंठगल हथ । गाम के आठ-दस लोग ओहीं पर नाना के घेरले भुइएँ
में बइठल हथ । किसिम-किसिम के गप-खिस्सा चल रहल हे ।) (अरंबो॰19.25)101
ओंहीं (= ओहीं; वहीं) (रामनाथ जी के होस आयल । आँख खोलऽ हथ तो देखऽ हथ उनखर
बड़का बेटा, विनय एगो टूल पर बइठल हे । उनखर मेहरारू, बेटी सब ओंहीं पर खड़ी
हथ । अस्पताल के कमरा हे ।) (अरंबो॰40.8)102 ओइसहीं (= वैसे ही) (मिन्टू
जइसीं आयल हल, ओइसहीं लउट गेल । दण्डो-नमस्कार नञ कइलक हल ।)
(अरंबो॰29.23)103 ओइसीं (= ओइसहीं; वैसे ही) (रेनु के माय खाँसइत-खाँसइत
बेदम हो जा हलन । बलगम के साथ खूनो आ जा हल । डागडर-हकीम करइली हल । कधियो
ठीक आउ कधियो ओइसीं ।) (अरंबो॰66.17)104 ओकील (= वकील) (एकबैग ओकील साहेब
दन्ने मुँह करके हम पूछली - अब का करे के हे ? मगही के एगो हम्मर मुँह से
निकसल बात लोग नञ समझ रहलन हे । अचरज से हम्मर मुँह ताक रहलन हे ।; एगो
जुआन नजीक आके देखलक हल - अरे, मर तो नञ गेलइ ? ... सरबा ओकील बनऽ हल !;
चर-पाँच बरिस पहिले लाला बाबू के बाबू जी आने जमुना बाबू बैकुण्ठवासी हो
गेलन हल । जमुना बाबू आने हम्मर चच्चा । हम्मर बाबू के जिगरी दोस । बड़गो
ओकील हलन ।; महन्थ जी हम्मर बाबू जी के परम मित्र । सादी-बियाह नञ कइलन हल
। सेकरे से तो का, महन्थ जी कहला हलन । ओकील हलन । बाबुए जी जोरे रोज कचहरी
जा हलन ।) (अरंबो॰21.8; 43.22; 82.9, 13)105 ओकील-मोखतार (बाबू जी के अब
कचहरी जाय के मन नञ करऽ हे । ओकालतखाना में उनखर उमिर के सैदे ओकील-मोखतार
जी बच रहलन हे । केकरा से बोलतन-चालतन ?) (अरंबो॰82.15)106 ओक्कर (= ओकर;
उसका) (भइया चुप रहलन हल । फिन कहलन हल- रेनुआँ खाली तोरे बेटी हउ ? का,
ओक्कर बेटी नञ हइ ? बखत आवे दे । ऊ सब करत ।) (अरंबो॰63.27)107
ओक्का-बोक्का (ओक्का-बोक्का तीन-तरोक्का लउआ-लाठी चन्दन-काठी ... कउनो ने
कउनो चोर होइए जा हे । चोरवा के दुन्नूँ हाथ फइलल । ओकरा में भर पँजरा धूरी
। ओकरा में रोपल, खड़ा एगो गुल्ली । आउ चोरवा के दुन्नूँ आँख बंद कइले कउनो
ने कउने छउँड़ा । हमनी सब पुछइत जा रहली हे - कहाँ जाहँऽ ? चोरवा बोलऽ हे -
नानी घर !) (अरंबो॰18.5)108 ओघड़ाना (नाना के अँगुरी पकड़ले रामधनी पाँड़े
के घर तक जाके देख अइली हल । चन्ना मामू बुल्लऽ हथ ! गोड़ ने हाथ, ओघड़ायल
बुल्लऽ हथ !) (अरंबो॰17.9)109 ओजह (= वजह, कारण) (खेत में सोना के सुनहरा
बालिए देखाय पड़ऽ हल । जहर, जे जमीन-जायदाद के ओजह से उगल हल, देखाय नञ पड़ऽ
हल ।) (अरंबो॰65.15)110 ओज्जा (= वहाँ, उस जगह) (धनुआँ के मम्माँ अपने
बेटवे के गरिया रहल हल । . .. आउ तखनी तक गरिअइते रहल जखनी तक ओकर मुँह
पिरा नञ गेल । रामधनी खिसियायल, ठिसुआयल ओज्जा से हट गेल ।)
(अरंबो॰92.27)111 ओत्ते (= उतना; वहीं) (एक बार हम ओकरा खत देली । तोरा
बड़का बाबू से मिले के मन नञ करऽ हउ ? हम तोरा कत्ते परपंच करके
पढ़इली-लिखइली । बिलायत भेजली । कहाँ-कहाँ से ओत्ते पइसा जुटइली । ... जानऽ
हऽ एक्कर जवाब ऊ का देलक ? हिसाब जोड़-जाड़ के लिख के भेजलक कि हमरा
पढ़ावे-लिखावे में अपननी के जादे से जादे पचास हजार रूपइया लगलो होत ।
बैंकड्राफ भेज रहली हे ।; ओत्ते-ओत्ते रात तो चऊँके-बरतन में बीत जा हे ।
ओकरो पर पाँड़े के फरमैस । कभी ई कर, तो कभी ऊ कर ! मिजाज तो कुँढ़ जा हे ।)
(अरंबो॰66.1; 97.14)112 ओद्दा (= आर्द्र, गीला) (कोय के हँसी-खोसी के परभाव
ओकरा पर नञ पड़ल हल । मगर ई देख के, ओकरो आँख छलछला आयल । ओक्कर लोर से
डाँड़-टिल्हा, घर-दुआर सब्भे ओद्दा हो गेल ।) (अरंबो॰94.19)113 ओन्ने-ओन्ने
(= उधर-उधर) (माय के मन खराब रहे लगल । बाबू, माय के नानी हीआँ भेज देलन ।
साथे-साथे हमरो । जेन्ने-जेन्ने मइया, ओन्ने-ओन्ने बछवा ! बाबा हीं से नानी
हीं अइली ।) (अरंबो॰18.22)114 ओयसहीं (= ओयसीं, ओइसहीं; वैसे ही) (- सर,
तूँ पूजा-पाठ करऽ हऽ कि नञ ? - करऽ ही । या देवी सर्वभूतेषु ... - खूब
विश्वास के साथ ? - नञ ! बस जइसे भोजन करऽ ही, कयसूँ जीए ला, ओयसहीं ।)
(अरंबो॰77.18)115 ओयसीं (= ओइसहीं; वैसे ही) (सच्चो ऊ बदहोस हो गेलन ।
हाथ-पैर ओयसीं अईंठल ।) (अरंबो॰61.4)116 ओसरा (= ओसारा) (फिन माय बेटा के
कन्धा पे चढ़उले ओसरा पर चढ़लन । फिन कोठरी में । खटिया पर बिछौना बिछल हल ।
बेटा के ओकरा पर ओघड़ा देलन ।) (अरंबो॰70.25)117 ओही (= वही) (ई चुनाव तो
फोर्स हे ! कत्ते कैंडिडेट तो बेलाँ इमतिहाने देले खूब अच्चा नम्बर ले अइलन
हे । जे कुछ न जानऽ हथ, ओही सब के लेवे पड़त ।) (अरंबो॰26.22)118 ओहू (= वह
भी) (अरे ऊ मरायत हल थोड़े, ओक्कर साथिए-संगी ओकरा मरवा देलक ... कातो ओहू
अप्पन दोस के मार देलक हल ।; अब तो रमौतरवो जुआन हो गेल । अप्पन संगी-साथी
में कातो ओहू कहले चलऽ हे - बड़का बाबू कमाय के हाल नञ जानऽ हथ !; मुचकुन जी
जायज-नजायज पर विचार करे लगलन हल । जायज बात ला ओहू दौड़े लगलन हल । सोंचे
के बात हे, जायज पैरबी करावे वाला केत्ते अमदी होवऽ हे ? - नजायज भी चुन
लेतन होत तो अभी जिनगी दोसर रहत होत ।) (अरंबो॰28.3; 34.13; 35.19)119
कइसहूँ (= कइसूँ, कयसूँ, कयसहूँ; किसी तरह) (अरे, खरीदे के मन नञ रहो तो
दाम पूछल नञ करऽ । दोकनदार के घुड़की सुन के रामधनी सकदम में पड़ गेल ।
कइसहूँ फिन बोलल - अच्छे भाई, ने हम्मर बात ने तोहर । पौने दू रूपइया में
दे हऽ ?) (अरंबो॰91.19)120 कखनी (= किस क्षण, कब) (हम कहाँ से कहाँ बउड़ा
रहली हे ? ... नञ जाने कखनी से मेहरारू बिछौना भिरी खड़ी हलन । नजर मिलतहीं
उनखर सवाल होल । - अपने के ई शोभा नञ दे हे । मामू के निकस जाय ला कहना
लाजिम नञ हल ।; रात में पोता, भोले बाबू जउरे सुते चल आवऽ हल । बाबा, पोता
के कहियो 'नन बितना' के, तो कहियो 'कम खोराक' के, तो कहियो 'थूक तोर दाढ़ी
में, बन्दूक तोर मोछ में' वाला खिस्सा सुनावथ । कखनी पोता सुत जाए तो कखनी
बाबा, से पते नञ चले ।; खिस्सा चलइत रहल । दादी-पोता खिस्सा कहते-सुनते
कखनी सुत गेलन, एक्कर केकरो खबर नञ ।) (अरंबो॰51.6; 87.16, 17; 93.24)121
कट्टल (= कटा हुआ) (हम टमटम भिरी खड़ा हली । आधा बगैचा जोतल हल । गाछ-बिरीछ
कब कट गेल, कहना मोसकिल हे । खाली एक्के गो बड़का आम के पेड़ कट्टल पड़ल
हे, उतरबारी-पुरबारी कोनमा आम वाला पेड़, कोनमा आम ।) (अरंबो॰20.26)122 कड़ाय
(= कड़ाई) (अनुशासन के कड़ाय से पालनकरे, करावे वाला अमदी ऊ हलन । मगर अप्पन
घर के हिसाब मेम ऊ फेल कर गेलन हल । लइका बहक गेल हल ।) (अरंबो॰53.17)123
कत्ते (= केत्ते; केतना हीं; कितना ही) (कलेन्डर के कत्ते पत्ता उलटा गेल,
रामनाथ जी के पता नञ हे । मगर आँख खुले पर देखऽ हथ - एगो दरोगा, दूगो
सिपाही के साथ खड़ा हथ ।; अब तो बस के भरमार हल । कत्ते ने कोच बस फर-फर
उड़इत चलऽ हल । हर पाँच मिनिट पर एगो बस ।) (अरंबो॰40.17; 54.13)124 कधियो
(= कभियो; कभी) (सरजुग सिंह अप्पन नौकर भेज के घर-दुआर साफ करवा देथ । भात,
दाल, तरकारी, दही, अँचार, भर थरिया उसाह के उनखा भोजन ला भेजवा देथ । ...
कधियो कालीसिंह हीआँ से नस्ता । चउतरफी परेम के बरखा हो रहल हल ।; कधियो
कान में बोल सुनाय पड़ऽ हल - अरे अप्पन बेटा के जो सुधारिए नञ सकलन तो गाँव
के का सुधारतन ?) (अरंबो॰54.5, 19)125 कनखी (ई आम से ऊ आम तर बउड़ा रहल हे ।
हमनी बगैचवा के पुरवारी-उतरवारी कोनमा में कोनमा आम दन्ने कनखी से ताक रहली
हे । गमे तब न । गुल्ली खोज के ओही कोनमा आम के चार चक्कर लगावऽ । एन्ने
हमनी सब फिन नुक जइबो । खोजइत रहऽ ।) (अरंबो॰18.18)126 कनन-मुँहा (हम माय
भिरी जाय लगली । मौसी हमरा जाइए नञ दे । हम माय के मरे के सब मरम जानऽ हली
। हम्मर माय कत्ते बार हमरा सामने मरल हल । आँख बंद करके खटिया पर ओघड़ा जा
हल । नकल करके आँख मूँद ले हल । - बड़ बदमासी करऽ हँ, ले हम मर जा ही - कह
के जीभ मुँह के बाहर निकास दे हल । कत्ते चुट्टी काटे पर हँस के आँख खोल दे
हल । ... हम माय के मरे के मरम जानऽ हली । माय भिरी जाय ला तड़फड़ा रहली हल
। नाना कनन-मुँहा होके मौसी से बोललन - जाय देहीं ।) (अरंबो॰19.5)127 कनना
(= रोना) (धनुआँ भोकार पाड़-पाड़ के चिकरे लगल । ओन्ने धनुआँ के मम्माँ ओकरा
जे कनते सुनलक से हाँहे-फाँफे धउगल आइल । रामधनी से छीन के पोता के अप्पन
करेजा से साट लेलक आउ गुदाल कर-कर के लगल रामधनी के गरियावे ।)
(अरंबो॰92.20)128 कनियाय (= दुलहन; पत्नी; नई-नवेली वधू; रिश्ते में छोटों
की स्त्रियों के लिए आदरसूचक सम्बोधन शब्द) (माय के मउअत के बाद बाबू जी
एकदम अकेल्ला पड़ गेलन हल । अइसे तो घर में हम्मर छोटा भाय, ओक्कर कनियाय आउ
एगो-दुग्गो बाल-बुतरू सब हथ ।) (अरंबो॰81.14)129 कन्धइया (= कन्हा; कन्धा)
(मइया गे, कन्धइया चढ़म । खड़ी काहे हीं ? बयठीं ने गे मइया । माय जे खड़ा
हलन, बइठ गेलन । पाँच-छो बरिस के बुतरू माय के कन्धा पर सवार हो गेल ।)
(अरंबो॰70.20)130 कन्धा (~ चढ़ाना) (फिन दादी के कन्धा चढ़इली । फिर भउजी के
। आउ अन्त में माय के । चालिस छोड़ पचास टप गेली हल । ... जिन्दा ही ।;
देखऽ, चिन्ता करे के कोय बात नञ हे ! हम्मर कन्धा दुखा गेल हे जरूर, मगर
तोरा कन्धा पर चढ़ावे खातिर हम भगवान से जिनगी माँगम । झर-झर, झर-झर मेघ
बरिस गेल । रोलाय के बेग जब थिरायल तो मेहरारू कयसूँ बोल पयलन - हमरा तो अब
एक्के फिकिर हे, अपने के कन्धा कउन ... ? बादल हहास मार के फिनुँ बरिस पड़ल
।) (अरंबो॰71.25; 72.20)131 कमाना-कजाना (तोरा छोड़, तोर बापो के हमहीं
पोसलिअउ । तोर बाप, बुचकुनमा जब चारे बरिस के हल, तभिए बाबूजी चल देलन हल ।
ओक्कर पहिलहीं माय दुनियाँ से चल देलक हल । हम कमाय के जे हाल नञ जानती होत
तो तोर बाप के आउ तोरा कइसे खिला-पिला के पोसती होत ? अब तोर बाप छोड़,
तोहूँ कमाय लायक होलँऽ । कमो-कजो । सब दिन हमहीं करइत रहबउ ?; विज्ञान के
ग्रेजुएट हलन । टर-ट्यूशन में भिड़ गेलन । मेहनती अमदी । अच्छे कमाय-कजाय
लगलन हल ।) (अरंबो॰34.18-19; 86.15)132 कमाय (= कमाई) (हाँ, हम तो कई
कोचिंग इन्स्टीच्यूट से सम्बद्ध ही । बेस कमाय हो जाहे । ओकरा से घर बनावे
ला जमीन खरीदली हे ।) (अरंबो॰30.2)133 कयसहूँ (= कइसहूँ; कयसूँ) (गंगा माय
जखनी हमनी के जमीन निगल जा हलन, हमनी खाय-खाय के मोहताज हो जा हली ।
पइँचा-कौड़ी से कयसहूँ दिन कटऽ हल ।) (अरंबो॰62.13)134 कयसूँ (= किसी तरह)
(हाकिम, हमरा अच्छा पढ़े-लिखे नञ आवऽ हे । अंगरेजी तो एकदम्मे नञ । हिन्दी
हरूफ टो-टो के पढ़ ले ही । कयसूँ अप्पन सही बना सकऽ ही । बस !; शेरसिंह
जिनगी में अब तक कुछ नञ कर पइलन हे । शहर में एगो मकानो नञ बना सकलन हे ।
दू कोठरी वाला मकान किराया लेले हथ । कयसूँ मर-पछड़ के एगो बेटी के बिआह
कइलन हे ।; - सर, तूँ पूजा-पाठ करऽ हऽ कि नञ ? - करऽ ही । या देवी
सर्वभूतेषु ... - खूब विश्वास के साथ ? - नञ ! बस जइसे भोजन करऽ ही, कयसूँ
जीए ला, ओयसहीं ।; हम तुरते उनखर पैर पकड़ के बोलम - सरकार, आझ से जे पीउँ
तो गो हतिया ! सच्चे पीए से अमदी जनावर हो जाहे । डागडर बाबू, तों हमरा
जुत्ता से मारऽ मगर बुढ़िया के कयसूँ अच्छा कर दऽ !) (अरंबो॰37.6; 47.16;
77.18; 100.21)135 करखा (= कारिख; कालिख) (बिलसवा सरी के कलम करछाहूँ दोआत
में डुबइलक आउ लगल लिक्खे - अजी बाबा, हमरा हींआँ मन नञ लगऽ हे । हरसट्ठे
हींआँ गारिए-बात सुनइत दिन जाहे । जिरिक्को सा बरतन-बासन में करखा लगल रहलो
तो खैर नञ । मलकिनियाँ, काने धर के उखाड़े लगऽ हथ ।) (अरंबो॰96.18)136
करछाहूँ (~ दोआत) (बिलसवा सरी के कलम करछाहूँ दोआत में डुबइलक आउ लगल
लिक्खे - अजी बाबा, हमरा हींआँ मन नञ लगऽ हे । हरसट्ठे हींआँ गारिए-बात
सुनइत दिन जाहे । जिरिक्को सा बरतन-बासन में करखा लगल रहलो तो खैर नञ ।
मलकिनियाँ, काने धर के उखाड़े लगऽ हथ ।) (अरंबो॰96.15)137 करजा-पैंचा (आठ
बरिस हमर बेटी के बियाह के हो गेल । आझो हमनी दुन्नु परानी करजा-पैंचा
उतारिए रहली हे ।; हम डिप्रेशन में हली । हम्मर हाल मिसेज चौधरी आउ चौधरी
जी दुन्नु परानी जान गेलन हल ।) (अरंबो॰73.5-6, 8)138 करम-कीट (= कंजूस,
लिच्चड़, उपलब्ध सुविधा का उपयोग न करनेवाला; आलसी, कुछ काम-धाम न करनेवाला)
(एक्को पइसा कमाय के नञ, मगर मउज देखऽ, तिन-तिन बेटी जनमा लेलन । उनखर
बिआहो ला तो पइसा होवे के चाही । मगर ई करम-कीट के कुच्छो समझ में आवे तब न
!) (अरंबो॰32.23)139 करिया (= काला) (अब अँधार सबके एक्के रंग में बदल देलक
हल । लाल मट्टी के धरती करिया हो गेल हल ।; दस-बारह मेहरारू एगो ललटेन
घेरले बइठल हलन । सब करिया आदिवासी मेहरारू । सिलौट पर अक्षर-ज्ञान देल जा
रहल हल ।) (अरंबो॰11.20; 12.6)140 करीगर (= कारीगर) (ओकर माय-बाप हमरा से
बियाह कइलका हल हम्मर बेटि सुख-चैन से एगो करीगर के घर रहत ! सुख-चैन तो
ओकरा नञ मिलल मगर जिनगी भर ओकरा लाते-गारी मिलइत रहल ।) (अरंबो॰101.24)141
करीगरी (= कारीगरी) (हम तो छुटतहीं बोलम - सरकार, घोड़िया के देख लेल जाय ।
अइसन ने तूँ एही समझ लऽ कि हमरा टमटम हाँके के लूरे नय हे । अरे हम कउन-कउन
काम नञ कइलूँ ? टमटम हाकलूँ हम । लकड़ी फाड़लूँ हम । करीगरी के काम कइलूँ हम
!) (अरंबो॰100.25)142 कहमा (= कहाँ; किधर) (सेवा निवृत्त होवे पर गामे में
बस गेलन हल । मगर गाम के माहौल तो सहरो से गेल-गुजरल हल । मगर सवाल ई हल कि
अब ऊ जाथ तो कहमा जाथ ।) (अरंबो॰30.22)143 कहिनो (= कहियो) (हम चल अयली ।
हम जे कहिनो कउनो बन्धन नञ मानली, अब बुढ़ापा में का मानम ? ... परसादी
अप्पन मउअत के इन्तजार में हल । ... मर का गेल, तर गेल ।) (अरंबो॰85.4)144
कहिया (= कब, किस दिन) (हम्मर बेटा आझ परबियो में, एक्को दाना खुदियो, मुँह
में नञ डाललक हे । होली जइसन, सोना नीयर परब फिनूँ कहिया आत ?)
(अरंबो॰94.10)145 कहियो (= कभी; किसी दिन) (केकरो गलत रस्ता पे देख के ऊ
डाँट दे हलन । कहियो कोय बड़गो अमदी भी उनखर डाँट के दायरा में आ जा हलन ।;
मने-मने कहियो गोसा जा हली । आझ बाबू जो तमाकू चढ़ा के माँगतन तो खुब्बे देर
से देम, चाहे ऊ केत्ते ने गोसाथ !; रात में पोता, भोले बाबू जउरे सुते चल
आवऽ हल । बाबा, पोता के कहियो 'नन बितना' के, तो कहियो 'कम खोराक' के, तो
कहियो 'थूक तोर दाढ़ी में, बन्दूक तोर मोछ में' वाला खिस्सा सुनावथ ।)
(अरंबो॰53.16; 83.18; 87.15, 16)146 का जन्ने काहे (= की जनी काहे; न जाने
क्यों) (खिस्सा चलइत रहल । दादी-पोता खिस्सा कहते-सुनते कखनी सुत गेलन,
एक्कर केकरो खबर नञ । ओन्ने रामधनी पुरूवारी ओसरा में खटिया पर पटायल हल ।
आउ का जन्ने काहे, ओकरा धनुआँ के माय के आद आ रहल हल । धनुआँ के माय साँप
काटे से मर गेल हल ।) (अरंबो॰93.26)147 काँटी (= दियासलाई की तिल्ली) (फिन
एगो सिगरेट पीए के तलब होयल । डिब्बा से निकासलन । सलाय पर एगो काँटी
घिसायल आऊ फुर से अवाज ।) (अरंबो॰50.3)148 कागज-पत्तर (हम प्रेस रिपोर्टर
ही । एगो टेप रेकॉडर, एगो कैमरा आउ तनी कागज-पत्तर हम्मर दुन्नू कंधा के
झोला में लटकइत रहऽ हे । अखबार ला खबर जमा करना हम्मर धंधा हे ।)
(अरंबो॰11.1)149 कातो (मुचकुन जी के एक्के बात के दुख हल - बुचकुनमों पचास
बरिस के होत । आझ तक हमरा एहू नञ समझ सकल ? एहू कातो कहले चलऽ हे - भइया
गाँधी जी बनऽ हथ ! गाँधी जी वाला हैसियत हन, जे गाँधी जी बनऽ हथ ?; परसादी
हमरा से बोलऽ हल - पढ़ा-लिखा के बिरजुआ के बी.डी.ओ. बनौली से गलती कइली ।
एगो सीसी में अंग्रेजी दारू लाके दे दे हल आउ कोठरिए में बइठ के पीए कहऽ हल
। ... जो एगो जमायत नञ रहल, हँसी-मजाक नञ होल तो ई का पीना होल । बी.डी.ओ.
के बाप कातो कलाली में बइठ के नञ पीए । ओक्कर नमहस्सी होयत । एहू कउनो बात
होल । कातो हाकिम के नाक एकरा से कट जाइत ।; राह में केते ने कोयला के खदान
भेंटा हे । कुज्जु में देखऽ हथ, ढेर जमीन उकटल-पकटल पड़ल हे । सौंसे धरती के
लोग कोड़-खन के रख देलन हे । लगऽ हे जैसे सूअर के बखोर हे । ई सब करतूत
अमदिए के । कातो धरती से उपयोगी चीज निकासऽ हथ ।; भोला बाबू बड़बड़ा रहलन हल
- कातो हमरो चलता करे ला ऊ उपाय सोंचत ! ... सूअर !) (अरंबो॰38.18; 85.2,
3-4; 86.6; 90.10)150 कातो (हमनी पढ़ल-लिक्खल लोग का तो चेतना जगावे अइली हल
। ई आदिवासी से, निरक्षर से, निर्धन से मिले-जुले से का तो हमनी के चेतना
जागत ।; सरकारी कानून बनल आउ जंगल से हम आदिवासी बेदखल हो गेली । का तो
जंगलो से लकड़ी काटे के काम गैरकानूनी हे । ... हमनी कानून, नियम का जाने
गेली ।; एकरे ला ढेना के मार लाठी, मार लाठी सब चूर देलन हल । का तो हमनी
सूअर ही, सूअर ।; एन्ने नाना ओझा-गुनी बोलवउलन । कातो पानी पढ़े कहलन । भगत
बोललन - लड़का होत । एही एक घड़ी में ।; कानाफूसी होवे लगल - अध्यक्ष महोदय
भ्रष्टाचार के खिलाफ हथ । पइरवी के खिलाफ हथ । ... कातो फेन से इंटरव्यू ला
कागज भेजावल जाइत ।; अरे ऊ मरायत हल थोड़े, ओक्कर साथिए-संगी ओकरा मरवा देलक
... कातो ओहू अप्पन दोस के मार देलक हल ।; अब तो रमौतरवो जुआन हो गेल ।
अप्पन संगी-साथी में कातो ओहू कहले चलऽ हे - बड़का बाबू कमाय के हाल नञ जानऽ
हथ !) (अरंबो॰13.24-25, 26; 15.14, 30; 18.25; 25.10; 28.3; 34.13)151 कार
(= काला) (एन्ने बाबू जी हमरा पास कम खत लिखऽ हथ । मगर उनखर हर खत में कउनो
न कउनो इयार-दोस के मउअत के चरचा जरूरे रहऽ हे । हम्मर मेहरारू अइसन खत पढ़
के बुदबुदा हलन आउ फिन खत फाड़ के बिग दे हलन । उनखो लगऽ होत, अइसन ने मउअत
के मनहूस कार छाया उनखरो छोट परिवार पर न पड़ जाय । मन में अनदेसा उठे लगऽ
होत ।) (अरंबो॰82.23)152 किताब-कोपी (- चल शेरू, ढेर पढ़लऽ । किताब-कोपी
मोड़ऽ । अब बिहान । नाना-नाती के जउरे भोजन, आउ फिर भर जाम दूध सधाबे के
ड्यूटी । कुँख के भर जाम दूध पीयऽ हली । नञ जे पीलूँ, तो नाना के घुड़की ।)
(अरंबो॰49.26)153 किरिया-करम (= क्रिया-कर्म) (ऊ फुट-फुट के रोवे लगल -
डागडर बाबू, हमरा छोड़ दऽ । डागडर बाबू, पिअरियो के किरिया करम करे के हे ।
... घोड़ियो आपिस करे के हे ! चारे घड़ी ला तो माँग के लयलूँ हल ।)
(अरंबो॰103.4)154 किरोध (= क्रोध) (मुचकुन जी सोंच रहलन हे - ई किरोध केकरा
पर ? ... किरोध तो मन के विकार हे । ... किरोध के आग जखनी तक गंगा जल नीयर
शीतल नञ हो जायत, अन्न-जल गरहन नञ करम ।; पहिले किरोध में केकरो पर बरिस
पड़ऽ हलन । फेन खाली माय पर । अब केकरा पर बरसथ ?) (अरंबो॰39.10, 13;
82.3)155 किलान (तुरतमें ऊ किलान पर से दोआत निकासलक । दोआत एकदम सुक्खल
हल, से गिल्ला बनावे खातिर ऊ ओकरा में लोटवा से दू-चार ठोप पानी टपका देलक
।) (अरंबो॰95.6)156 किलास (= क्लास) (तखनी हम अठमी या नोमी किलास में पढ़ऽ
हली । हम्मर आउ छोटका भाय, सब आउ निच्चे किलास में । छोटका तो तखनी पढ़वो नञ
करऽ हल ।) (अरंबो॰62.3, 4)157 कुँखना (- चल शेरू, ढेर पढ़लऽ । किताब-कोपी
मोड़ऽ । अब बिहान । नाना-नाती के जउरे भोजन, आउ फिर भर जाम दूध सधाबे के
ड्यूटी । कुँख के भर जाम दूध पीयऽ हली । नञ जे पीलूँ, तो नाना के घुड़की ।)
(अरंबो॰49.27)158 कुँढ़ना (= कुढ़ना) (ओत्ते-ओत्ते रात तो चऊँके-बरतन में बीत
जा हे । ओकरो पर पाँड़े के फरमैस । कभी ई कर, तो कभी ऊ कर ! मिजाज तो कुँढ़
जा हे ।) (अरंबो॰97.15) 159 कुइयाँ (= कुआँ) (हम्मर घर से रमधानी पाँड़े के
घर, फिन रमधानी पाँड़े के घर से रमजानी मियाँ के घर, फिन पतरकी गल्ली से
घुम्मल-घुम्मल मिठकी कुइयाँ तक आउ फिन मिठकी कुइयाँ से असमान फइल गेल । नञ
जाने कत्ते बड़गो होतइ ई असमान ! ... ... बामन कोस के ।; आज चलती हे तऽ
विलास जी के । गाम-के-गाम मारा से तबाह हे । कुइयाँ पताल चल गेल ।
पैन-पोखरा सुख के खट-खट हो गेल । मगर विलास जी अइसनो गिरानी में दस हाथ
चकला कुइयाँ खनउलन । मटर ओकरा में बइठउलन । की हड़-हड़ पानी टानऽ हे !)
(अरंबो॰17.14; 19.28; 20.2)160 कुटुम (= कुटुम्ब, सम्बन्धी, रिश्तेदार)
(धायँ । एगो आवाज । रामनाथ भुइयाँ पर गिरके छटपटा रहलन हल । - पकड़ ले सरबा
के ! भागे न पाबउ ! - अरे ! ई तो कुटुम हथ ।; रामनाथ जी भुइयाँ में गिरल
छटपटा रहलन हल । .. एगो अवाज - अरे ! ई तो कुटुम ... फिर रामनाथ जी के कुछ
आद नञ हे । कइसे सहर पहुँचलन ? कइसे अस्पताल पहुँचलन ? के लइलक हल ?)
(अरंबो॰41.11; 45.4)161 केकरो (= किसी को) (केकरो गलत रस्ता पे देख के ऊ
डाँट दे हलन । कहियो कोय बड़गो अमदी भी उनखर डाँट के दायरा में आ जा हलन ।)
(अरंबो॰53.15)162 केक्कर (= केकर; किसका) (बिसुन, हम्मर बाद सब भाय में
सबसे बड़ा तो हँऽ । तोरा अइसन बोले के नञ चाही । धिरूओ कधियो जो गाड़ी से गाम
आयत तो नाम केक्कर होत ? सब जानतन, गाड़ी एही घर के हे ।) (अरंबो॰64.5)163
केतबड़ (= कितना बड़ा) (देख, पहिले परिवार में हमनी सात-आठ अमदी हली । दू
कोठरी के घर हल । एक्के चूल्हा जुटऽ हल । सब में बड परेम हल । ... अब केतबड़
घर-परिवार हो गेल हे । सब भतीजा-भतीजी के नामो आद नञ होतौ ।)
(अरंबो॰67.14)164 केत्ते (= कितना) (रस्ता में हाकिम से पुछली - ई काम ला,
इनखनी के केत्ते रूपइया भेंटा हे ? - मात्र पचास रूपइया । - बस, एतने ला
एत्ते मेहनत ?) (अरंबो॰12.17)165 केबाड़ी (= किवाड़) (टिक-टिक, टिक-टिक ...
टिकटिक-टिकटिक ... दुआरी के सिकड़ी कौनो बजा रहल हे । उठके केबाड़ी खोललन । -
का हो रामौतार ? हाल-चाल बेस न ? एत्ते रात के ?) (अरंबो॰68.16)166 केमाड़ी
(= केबाड़ी; किवाड़, दरवाजा) (बिलसवा एकदम नहकार गेल हल । एकरा खातिर ओकरा
केत्ते मार पड़ल हल । मगर जिनगी में पहिला चोरी कइलक हल, सेहू पक्का चोर
बनके । केमाड़ी भीतर से लगा लेलक । - ओह, एत्ते कीमती लिफाफा ई हे ।)
(अरंबो॰98.10) 167 कोट-कचहरी (दिन-रात मर-मोकदमा, कोट-कचहरी, छल-परपंच से
हम्मर मन अब भर गेल हे ।) (अरंबो॰65.2)168 कोनमा (= कोना; कोने वाला) (हाँ
हजूर, एही ऊ कोनमा आम हे ।; अनखा के धूप नानिए के लगऽ हे । सोचे के बात हे
। बगइचा में कहीं धूप आउ झरक लगऽ हे ! खेले देबे के मन नञ तो ... ... हेरे
! ... ... हेरे !! ... ... आउ ओहू में बड़का आम के तरे खेलऽ ही ।
पुरबारी-उतरबारी कोनमा में जे आम के पेड़ हे, कोनमा आम, ओकरा तरे । एतबड़
मोट ओक्कर डाल-डहुँगी फइलल हे कि की मजाल एक्को रत्ती धूप ओकरा तरे घुस आवे
!) (अरंबो॰17.1; 18.2)169 कोय (= कोई) (केकरो गलत रस्ता पे देख के ऊ डाँट
दे हलन । कहियो कोय बड़गो अमदी भी उनखर डाँट के दायरा में आ जा हलन ।; गाँव
के हर लड़ाई-झगड़ा के फैसला सोमनाथ जी करऽ हलन । उनखर बात सब मानऽ हलन । उनखर
फैसला के खिलाफ कोय नञ जा सकऽ हल । ... मगर अब ऊ का बोलथ ? केकरो का कहथ ?
एक्के गो असफलता सोमनाथ जी के कमजोर कर देलक हल ।) (अरंबो॰53.16; 54.22)170
कोरसिस (= कोशिश) (ई पोस्टर के अरथ लगावे के कोरसिस करऽ ही । सैद अरथ के
नजदीक पहुँचियो जाही । ई उघरल सच हे कि बुतरू ला जइसे भोजन में माय के दूध
जरूरी हे, ओयसहीं वयस्क ला शिक्षा ।; पारस जी अप्पन लइका, मिन्टू के
खेती-गिरहस्ती में लगावे के कोरसिस कइलन हल, पर सब बेअरथ । बिआहो करा देलन
। दू-तीन गो बेटीओ पइदा हो गेल हल । पारस जी जानऽ हथ कि दुइए बेटी के घर
बसावे में ऊ उजड़ गेलन हल । हीआँ तो तिन-तिन गो पोती के सवाल हे । उनखा
अन्हार लगऽ हल ।; गिरानी के जमाना । खानो-खरची तो जुम्मे के चाही । बिलसवा
के दादा सेही गुने नउए बच्छिर के उमिर में ओकरा एक ठामा कोरसिस करके सहर
में नौकर रखवा देलन हल ।) (अरंबो॰11.10; 32.16; 95.14)171 खखरना ("बिलास जी
कन्ने हथ ? ... एतना फरेब ? ... ई धाँधली ? ... जनता के राहत का मिलत ?"
गियारी साफ करे के वास्ते खखरलन हल ।) (अरंबो॰38.6)172 खखसना (खखस के,
गियारी साफ करके बोललन हल - का सरकार मुस्तीये {? मुफ्तीये} में मटर दे दे
हथ ?) (अरंबो॰36.7)173 खट-खट (आज चलती हे तऽ विलास जी के । गाम-के-गाम मारा
से तबाह हे । कुइयाँ पताल चल गेल । पैन-पोखरा सुख के खट-खट हो गेल । मगर
विलास जी अइसनो गिरानी में दस हाथ चकला कुइयाँ खनउलन । मटर ओकरा में बइठउलन
। की हड़-हड़ पानी टानऽ हे !) (अरंबो॰20.1)174 खड़कंत (= सावधान, चौकन्ना)
(एतनिएँ में ठप-ठप, ठप-ठप केबाड़ी पर अँगुरी बन उट्ठल । बिलसवा खड़कंत हो गेल
। दोआत, कलम, कागज सब अप्पन-अप्पन जगह पर चल गेल । झुट्ठे-मुट्ठे उँह-आँह
करइत बिलसवा केबाड़ी खोललक ।) (अरंबो॰97.26) 175 खड़ी (= खड़ा) (- भइया खा लऽ
! ... आँख उठा के देखऽ हथ, बुचकुनमा खड़ी हे । कँपसल बोली से मिनती कर रहल
हे । - हम्मर तीन रोज के उपास । ... सुन लेलऽ ?; रामनाथ जी के होस आयल ।
आँख खोलऽ हथ तो देखऽ हथ उनखर बड़का बेटा, विनय एगो टूल पर बइठल हे । उनखर
मेहरारू, बेटी सब ओंहीं पर खड़ी हथ । अस्पताल के कमरा हे ।; सोमनाथ जी धउगलन
अवाजे दन्ने । साथे-साथे उनखर चेलो-चाटी । देखऽ हथ अँधारे में अहरा पर कुछ
लोग खड़ी हथ । बीच-बीच में चोरबत्ती बरऽ हे । बन्दूको चले के अवाज आवऽ हे ।
धउगा-धउगी मच्चल हे ।) (अरंबो॰39.8; 40.8; 59.21; 70.20, 22, 23)176
खनतलासी (ललटेनमा तनी नजीक लाउ रे । इ कौनो खोफिया लगऽ हउ ! दू जुआन लपट के
गटबा दुन्नू थाम ले । दु जुआन गट्टा धर लेलक हल । - हाँ, ठीक हे । धोकड़िया
आउ फेटबा में तनी टोइया मार के देख ले, कहीं टिपटिपवा तो नञ धइले हउ ? तेसर
अमदी उनखर खनतलासी लेलक हल आउ कहलक हल - कुछ नञ हे सरदार ।)
(अरंबो॰42.10)177 खरदना (= खरीदना) (हाँ, हाँ, काहे नञ करत ? ... आद हो,
बाढ़ शहर वाला जमीन खरदे ला रूपइया के जरूरत हल । हमनी सब भाय कुछ ने कुछ
देली । मगर धिरूआ देलक हल ? ऊ तो सुरूए से मतलबी हे ।) (अरंबो॰64.1)178
खाहिस (= ख्वाहिश; कामना, अरमान) (उनखर खाहिस हल कि हम्मर नाती दरोगा बने ।
अइँठल-उठल मोछ, बगल में लटकइत रिवॉल्वर, माथा पर कनटोपा, हाथ में रूल,
लाल-लाल आँख से सबके घुरइत, गाम वालन के गाली-गलौज करइत, सिपाहियो के
फटकारइत - दरोगा के रोब-दाब वाला एही रूप नाना के मन में छायल होयत ।)
(अरंबो॰49.13)179 खिसियाना (= रुष्ट होना; नाराज होना; खफा होना; क्रुद्ध
होना) (धनुआँ के मम्माँ अपने बेटवे के गरिया रहल हल । . .. आउ तखनी तक
गरिअइते रहल जखनी तक ओकर मुँह पिरा नञ गेल । रामधनी खिसियायल, ठिसुआयल
ओज्जा से हट गेल ।; घोड़िया के चाल धीमा पड़ते जा रहल हल । रमबिलसवा खिसिया
के ओकरा तिन-चार सट्टी देलक । घोड़िया अप्पन जान लगा के घींचे लगल । तइयो,
ठुमुर-ठुमुर । मरल अइसन घोड़ी के दमे केतना ?) (अरंबो॰92.27; 99.21)180
खिस्सा (= किस्सा) (रात में पोता, भोले बाबू जउरे सुते चल आवऽ हल । बाबा,
पोता के कहियो 'नन बितना' के, तो कहियो 'कम खोराक' के, तो कहियो 'थूक तोर
दाढ़ी में, बन्दूक तोर मोछ में' वाला खिस्सा सुनावथ ।; रस्से-रस्से साँझ हो
गेल । फिनूँ रात । दादी-पोता ओसरे में खटिया पर पड़ गेलन । मम्माँ खिस्सा
सुनावे लगल ।; खिस्सा चलइत रहल । दादी-पोता खिस्सा कहते-सुनते कखनी सुत
गेलन, एक्कर केकरो खबर नञ ।) (अरंबो॰87.16; 93.6, 24)181 खुँटियारी (= ईख
की कटी फसल के जड़ से निकली दूसरी फसल तथा वह खेत; अरहर आदि की फसल कटने पर
बची खूँटी; इस प्रकार का खेत; बैलगाड़ी की पटरी के छेद से ऊपर निकली या उठी
खूँटी) (कहे ला हम ई चाहइत ही कि जउन खेत में खुँटियारिए-खुँटियारी होय
ओकरो बीच से पहिले लड़िकन चलऽ हथ । चलइत-चलइत एगो रस्ता उपजऽ हे । एकरे
पगडंडी कहल जा हे ।) (अरंबो॰5.5)182 खुन्नुस (= खुनस; किसी बात की मन में
पड़ी गाँठ; गुरी, अनबन, अप्रसन्नता; बैर-भाव, द्वेष) (~ बरना) (हम परसताहर ।
कचौड़ी, पकौड़ी छना रहल हे । धउग-धउग के परसना हम्मर ड्यूटी । बस एक्के बात
से खुन्नुस बरऽ हल - केतिनियो जल्दी करऽ मगर बाबू जी के गोसाय के आदत बनल
हे ।; ऊह । तोर चुपिये से तो हमरा खुन्नुस बरऽ हे । देखिअउ अब कइसन हउ ?)
(अरंबो॰84.6; 101.12)183 खुब्बे (= खुब, बहुत) (गाम के लोग उनखर रोआब मानऽ
हथ । बेस पढ़ावे वाला मास्टर में उनखर सुमार हल । अनुशासन के मामला में
खुब्बे कड़ा हलन । का मजाल, कउनो उनखा से नजायज काम ले ले ।)
(अरंबो॰69.23)184 खुसफइली (जानऽ हऽ एक्कर जवाब ऊ का देलक ? हिसाब जोड़-जाड़
के लिख के भेजलक कि हमरा पढ़ावे-लिखावे में अपननी के जादे से जादे पचास हजार
रूपइया लगलो होत । बैंकड्राफ भेज रहली हे । ... ओही पइसा के दुकान बना देली
हल । आशा हल कहिनो जो घर लौट के आयत तो घर के खुसफइली देखत ।)
(अरंबो॰66.5)185 खेत-पथार (गाँव के अप्पन एगो राजनीति होवऽ हे । टिल्हा जो
ढह गेल तो तुलना में दोसरो भाग ऊँच्चा देखाय पड़े लगल । बस ! ... सैद लोग के
एहू आशा हो गेल हल कि सोमनाथ अप्पन खेत-पथार बेचतन ।) (अरंबो॰54.8)186
खेती-गिरहस्ती (पारस जी अप्पन लइका, मिन्टू के खेती-गिरहस्ती में लगावे के
कोरसिस कइलन हल, पर सब बेअरथ । बिआहो करा देलन । दू-तीन गो बेटीओ पइदा हो
गेल हल । पारस जी जानऽ हथ कि दुइए बेटी के घर बसावे में ऊ उजड़ गेलन हल ।
हीआँ तो तिन-तिन गो पोती के सवाल हे । उनखा अन्हार लगऽ हल ।)
(अरंबो॰32.16)187 खेती-गिरहस्थी (खेती-गिरहस्थी कइसे होवऽ हे, एक्कर चिन्ता
ओकरा हे ?) (अरंबो॰65.7)188 खेती-बारी (बाबू, जंगले हमनी के घर हल । आझो घर
हे । जंगली जानवर के सिकार करऽ हली । जंगल के बचल-खुचल जमीन पर थोड़े-थाक
खेती-बारी करऽ हली । सरकारी कानून बनल आउ जंगल से हम आदिवासी बेदखल हो गेली
।; अभी सब कुछ खतम नञ होल हे । मिन्टू के कन्धा पर खेती-बारी के भार लादऽ ।
कुछ जिम्मेदारी के भार सौंपऽ ।; एक साल सूखा पड़ल । सोमनाथ जी के खेती-बारी
के चिन्ता हल । नउकरी से छुट्टी लेके अप्पन ध्यान खेती-बारी पर केन्द्रित
कइलन हल । महीना दू महीना गाँव रहे पड़ल हल ।; खेती-बारी तो सँभल गेल हल मगर
लइकन के पढ़ाय-लिखाय ? सब चौपट ।) (अरंबो॰15.13; 32.10; 53.8, 9, 12)189
खेबा (= खेप; बार) (छनका गरम लम्फ से कत्ते बार ने लगल हे । हर बार एगो नया
अनुभव । लकड़ी के बड़का कुन्दा आरा मशीन में लगावल जाहे । छर्र...ऽ... ऽ । एक
खेबा, दू खेबा में एगो चौकोर उपयोगी सिल्ला निकसऽ हे ।) (अरंबो॰55.27)190
खोंखी (= खाँसी) (भोला बाबू के तनी खोंखी उठल । बलगम के एगो नुक्कल टुकड़ा
खड़खड़ायल । मटर के खिड़की से मूँड़ी बाहर निकास के पच से फेंकलन ।)
(अरंबो॰86.8)191 खोराक (= खुराक) (बिछौना पर करवट सले-बले बदल लेलन । मगर
टेहुना के टिसटिसी बढ़ल जा रहल हल । बत्ती जरा के एक खोराक दवाय बना के खा
लेलन ।) (अरंबो॰69.27)192 खोसामद-बरामद (ढोल-मँजीरा पर फाग के धूरी उड़ रहल
हल । सगरो मस्तीए-मस्ती छायल हल । गोस्सा के मारे धनुआँ के मम्माँ, परबियो
में कुच्छो नञ पकउलक । पोतवा लागी खाली चार पइसा के बुनिया आउ दू पइसा के
तेलही जिलेबी ले आल । धनुआँ मुँह फुलउले हल से बड़ी खोसामद-बरामद करे पर
तनी-मनी खइलक-पीलक ।) (अरंबो॰93.4)193 खोसी (= खुशी) (जइसे-जइसे सरेख होयत
गेली, बाबू के बात समझ में आवे लगल हल । समझ का, बढ़े लगल, खोसी खतम होवे
लगल आउ सरीरो कमजोर होवे लगल हल ।) (अरंबो॰63.3)
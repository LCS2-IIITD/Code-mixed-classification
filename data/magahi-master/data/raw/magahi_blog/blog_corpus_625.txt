[ कहताहर - साधुशरण, ग्राम-पो॰ - मखदुमरबाद, जिला - जहानाबाद ]एगो गाँव में
एगो पाँड़े आउ पड़िआइन रहऽ हलन । उनका खाली एगो बेटी हल । बड़ी दिन तक कोई
बेटा न भेल । पाँड़े रोज आलसी के तरह सूतल रहथ । ढेर मानी दिन उठ जाय तइयो
ऊ न उठथ । एक दिन पड़िआइन कहलन कि तोरा बेटा का होतवऽ । सबेरे उठऽ हइये नऽ,
घूमऽ फिरऽ हइये नऽ । से एक दिन पाँड़े जी खूब तड़के उठलन आउ नेहा-दोवा के
चलल आवइत हलन । राह में एगो महात्मा खड़ाऊँ पर चढ़ल जाइत हलन । पाँड़े के
सबेरे देखलन तो पूछलन कि तूँ ई घड़ी जाइत हें । पाँड़े जी कहलन कि हमरा कोई
बेटा नऽ हे । ओही ला जाइत ही । महात्मा जी कहलन कि ई मट्टी ले जो आउ अप्पन
मेहरारू के कान में डाल दे । पाँड़े अइसने कयलन आउ उनकर अउरत के गरभ रह गेल
। नौ महीना के बाद उनका एगो बेटा पैदा लेलक । ऊ लइका रोज एक जौ बढ़े ।
थोड़े ही दिन में सयान हो गेल । पड़िआइन चाहलन कि अप्पन दूनो संतान के एके
घर में सादी कर दीहीं । बाकी लड़कावा गोलावट सादी करे ला तइयारे न होवे ।
अंत में माय के जिद्द रोप देला पर बेटा सादी करे ला तइयार हो गेल । एके घर
में सादी ठीक हो गेल । पहिले पड़िआइन के बेटी के बराती आयल । सादी-उदी हो
गेल । बेटा के बराती जाय के तइयारी भेल तो तो नहछुर के पहिले बेटवा कहलक कि
हमरा बड़ी गरमी लगइत हे । मना कइला पर भी ऊ न मानल आउ लोटा-डोरी लेके बाहर
कुआँ पर नेहाय चल गेल । उहाँ जा के लोटा-डोरी कुआँ पर रख देलक आउ अपने ओकरा
में कूद गेल । एने बराती के जाय में कुबेर होय लगल से खोजाहट भेल । लोग
कुआँ पर गेलन तो देखइत हथ कि ऊभ-डूब करइत हथ । उनका निकालल गेल । लोग उनका
"इनरडुब्बू" कहे लगलन । ********* Entry Incomplete **********
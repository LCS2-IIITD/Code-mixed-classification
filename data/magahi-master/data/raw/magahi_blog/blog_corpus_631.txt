[ कहताहर - नारायणदास सिंह, ग्राम - खुटहन-दाउदनगर, जिला - गया ]कोई गाँव
में एगो पंडी जी रहऽ हलन । ऊ पंडी जी के एगो बेटी हल । पंडी जी ओकरा सादी
करे ला लड़का खोजे लगलन । लड़का न मिलल तो पंडी जी भावी (one who knows
future) से पूछे गेलन कि ए भावी, तूँ बोलऽ तो, हम्मर बेटी के केकरा से सादी
होत । तऽ भावी बोलल कि गाँवे में एगो चमार के बेटा हवऽ । ओकरे से तोहर बेटी
के सादी होतवऽ । ओतिए घड़ी ऊ पंडी जी भावी के दू लाती मारलन आउ कहलन कि
हम्मर बेटी के सादी का तो चमार से होत । हम देखइत ही । भावी कहलन कि मारऽ
चाहे कुच्छो करऽ बाकि ओकर बिअहवा ओकरे से होतवऽ । पंडी जी ओकरा इहाँ से
चललन आउ गाँव में पहुँच गेलन । चमरा के लइकवा के मारे के फेराक में लग गेलन
। तब पंडी जी चमरा के लइकवा के कहलन कि ले तूँ ई चिट्ठी के राम-लछुमन के दे
आव । पंडी जी सोचलन कि रास्ता में एकरा बाघ-सिंघ खाइए जायत ।*********
Entry Incomplete **********
मगही उत्थान के लिये उदय भारती सम्मानितनिज प्रतिनिधि,हिसुआ(नवादा) :जिले
के जाने माने व्यंगकार व नवादा जिला पत्रकार संगठन के कोषाध्यक्ष कवि उदय
भारती को मगही पत्रकारिता में उत्कृष्ट योगदान के लिये सम्मानित किया गया
है। यह सम्मान उन्हे मगही मनभावन ई पत्रिका के जरिये मगही पत्रकारिता को जन
जन तक पहुंचाने में उत्कृष्ट योगदान के लिये दिया गया है। मंगलवार को मगध
विश्वविद्यालय के मगही विभाग द्वारा आयोजित सम्मान समारोह में प्रदेश के
कुल 11 कवियों, साहित्यकारों को मगही क्षेत्र में उत्कृष्ट योगदान के लिये
सम्मानित किया गया। जिसमें नवादा के कवि दीन बंधु को साहित्य के क्षेत्र
में तथा कवि उदय भारती को मगही पत्रकारिता के लिये सम्मानित किया गया है।
श्रीभारती ने मगही पत्रकारिता को पहचान दिलाने तथा देश विदेश में बैठे मगही
भाषियों को अपनी मातृभाषा का स्वाद चखाने के लिये 23 सितम्बर 2011 को मगही
मनभावन ई पत्रिका का शुभारम्भ किया था। जिसमें दु गो बात, बतरस, कहानी,
संस्मरण,लघुकथा,गीत,कविता,गजल तथा मगध क्षेत्र में होने वाले साहित्यिक
आयोजनों सहित मगध क्षेत्र से जुड़े अन्य गतिविधियों को समाहित किया गया था।
तब से लेकर आज तक ई पत्रिका में 13 अंक प्रकाशित किया जा चुका है। जिसमें 3
दर्जन से अधिक कहानियां व 150 से अधिक कविताओं को लोग पसंद कर चुके हैं। आज
मगही मनभावन के नियमित पाठक में अमेरिका में बैठे कारू जी से लेकर मॉरिशस
में बैठे सैकड़ों मगही भाषी लोग हैं। श्री भारती के इस सम्मान पर नवादा जिला
पत्रकार संगठन के अध्यक्ष अरविन्द कुमार रवि,सचिव अशोक प्रसाद सिंह, संयोजक
राजेश मंझवेकर,संरक्षक आलोक कुमार, कार्यालय मंत्री सर्बेश कुमार
गौतम,प्रेम कुमार ने खुशी व्यक्त किया तथा मगही भाषा के विकास में और
बेहतरी के लिये हौसला अफजाई किया।
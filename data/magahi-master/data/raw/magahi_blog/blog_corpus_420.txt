"बेला, आज दुपहर से साँझ हाली होइये न रहल हे । लगइत हे कि ब्रह्मा के दिन
हो गेल हे । सुगिया दीदी सबेरही से खाय बनावे में लग गेल होयत । दिनऽ छते
खाय तइयार कर देत बाकि आज दिन खतम होवे के नामे न लेइत हे ।""नया-नया बहिन
भेलथुन हे । नया धोबिनया आवऽ हे, लुगरिये साबुन लगावऽ हे ।""नया-पुराना के
बात न हे बेला, जेकरा एक तुरी बहिन के निहछल परेम के दरसन हो जा हे ओकर
हिरदा के सब कलमस दूर हो जा हे । आज हमर मन में कोई तरह के दुराव-छिपाव,
छल-कपट न हे । सुगिया हमर नया बहिन नऽ, बलुक जनम-जनम के बहिन हे । ऊ हमरा
ला रोज खाय बनाके हमर आसा में रहऽ हे । हम ओकरा पहिले नऽ चिन्हली हल । आज
चिन्ह लेली ।""वैसे नऽ हवऽ, साज-सुज आउ जात-जुत के परसतथुन आउ तू
निहार-निहार के खइहऽ, हमर बनावल तो अब रुचवे न करतवऽ । पहिले कभी-कभार खा
ले हलऽ । अब ओहू छोड़ देवऽ ।"******** Incomplete ********
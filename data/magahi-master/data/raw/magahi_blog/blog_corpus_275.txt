http://in.jagran.yahoo.com/news/local/bihar/4_4_6158263.html04 Feb 2010,
09:59 pmशेखपुरा: मगही भाषा के विकास की रूपरेखा तय करने के लिए स्थानीय
राजो सिंह सेवा सदन में अखिल भारतीय मगही मंडप की शेखपुरा जिला शाखा ने
बैठक की। बैठक की अध्यक्षता मंडप के जिलाध्यक्ष रामचन्द्र ने की। बैठक में
क्षेत्र के मगही रचनाकारों डा. किरण कुमारी, जयराम देवशपुरी, परमेश्वरी,
अमर सहित अन्य ने भाग लिया। बैठक की जानकारी देते हुए अध्यक्ष रामचन्द्र ने
बताया कि जमीनी स्तर पर मगही भाषा को महत्व देने के लिए मगही रचनाकारों का
सम्मेलन प्रखंड स्तर पर आयोजित करना जरूरी है। इसके अलावा मगही भाषा की
त्रैमासिक पत्रिका सारथी का प्रसार बढ़ाने पर विचार विमर्श किया गया है।
बैठक में प्रस्ताव पारित कर मगही कथाकार मिथिलेश को सजल स्मृति न्यास समिति
द्वारा सम्मानित करने पर समिति के प्रति धन्यवाद ज्ञापित किया गया।
रामचन्द्र ने बताया कि मगही साहित्यकारों तथा रचनाकारों को मंच उपलब्ध
कराने के लिए प्रखंड तथा पंचायत स्तर पर सम्मेलन व गोष्ठी आयोजित की
जायेगी।
[ कहताहर - द्वारिका प्रसाद सिंह, ग्राम - जईबिगहा, पो॰ - मखदुमपुर, जिला -
गया ]एगो जंगल में गाय आउ सेरनी रहऽ हले । दूनो में खूब दोस्ती हले । दूनो
के एगो के दोसर बिना चैन न रहऽ हले । एको छन दूनो अलगे न हो हलन । दूनो
गाभिन होयलन आउ दूनो के बच्चा जलमल । ऊ दूनो के बचवन में ही खूब इयारी हो
गेल । दूनो एके साथ रहे, खाय-पीय आउ खेले । गते-गते ओहनी सेआन हो गेलन । एक
दिन गइया आउ सेरनिया एगो झरना में पानी पीअइत हले । गइया उपरे आउ सेरनिया
नीचे पीअइत हले । गइया के मुँहमो के लेरवा सेरनिया के मुँहमाँ में पनिया के
साथ गेल । ओकरा बड़ी मीठा लगल । सेरनिआ सोचलक कि जेकर लारे एयना मीठा हे
ओकर माँस केतना मीठा होतई । ई सोच के सेरनिया गइया के मार के ओकर माँस खा
गेल । ऊ आन के अकेले अप्पन माँद में बइठल हल कि ओकर बचवा आउ बछड़वा आयल ।
सेरवा अप्पन मइया से पूछलक कि "मँइया, मँउसी न हउ ?" त सेरनिया बोलवे न करे
। ********* Entry Incomplete **********
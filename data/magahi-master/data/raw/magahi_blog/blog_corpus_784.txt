दृश्य-5अतिथि के बड़गो भीड़ टेलकोट आउ फ़्रॉककोट में पहिले आन्ना अंद्रेयेव्ना
के हाथ के पास, "आन्ना अंद्रेयेव्ना !" कहते आवऽ हइ - फेर मारिया
अंतोनोव्ना भिर, "मारिया अंतोनोव्ना !" कहते । बोबचिन्स्की आउ दोबचिन्स्की
भीड़ के चीरते आवऽ हइ ।बोबचिन्स्की - अपने के बधाई देवे के हमरा सम्मान
प्राप्त होलइ !दोबचिन्स्की - अंतोन अंतोनोविच ! अपने के बधाई देवे के हमरा
सम्मान प्राप्त होलइ !बोबचिन्स्की - आनंददायक घटना लगी बधाई !दोबचिन्स्की -
आन्ना अंद्रेयेव्ना !बोबचिन्स्की - आन्ना अंद्रेयेव्ना !(दुन्नु एक्के साथ
पास आवऽ हइ आउ एक दोसरा से निरार पर टकरा जइते जा हइ ।)दोबचिन्स्की -
मारिया अंतोनोव्ना ! (हाथ भिर जा हइ ।)अपने के बधाई देवे के हमरा सम्मान
प्राप्त होलइ । अपने के बड़गो, बड़गो खुशी मिलतइ, आउ सोना के पोशाक में होथिन
आउ अपने के कइएक तरह के स्वादिष्ट शोरबा (सूप) पीए लगी मिलतइ; अपने के समय
बहुत मनोरंजन में गुजरतइ ।बोबचिन्स्की - (बीच में टोकते) मारिया
अंतोनोव्ना, अपने के बधाई देवे के सम्मान प्राप्त होलइ ! भगमान अपने के हर
तरह के संपत्ति, स्वर्ण आउ एतना छोटगर बेटा दे, अइकी एतवड़ गो, मिस (हाथ से
देखावऽ हइ), ताकि ओकरा अपन हथेली पर रख सकथिन, जी हाँ ! आउ छोटकुन्ना बुतरू
लगातार चिल्लइतइ – हुआँ ! हुआँ ! हुआँ! ... सूची पिछला अगला
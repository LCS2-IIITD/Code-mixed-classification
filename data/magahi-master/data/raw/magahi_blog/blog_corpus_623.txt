[ कहताहर - मुद्रिका, ग्राम - सुमेरा, जिला - जहानाबाद ]एगो हले राजा । ऊ
बड़ी राजा हले । ओकरा ही खायओला कोई नऽ हले । अनाज से सब कोठी भर गेल हले ।
से ऊ एक दिन अप्पन कोठी में आग लगा देलक । ओकर धुआँ अकास में उड़ल आउ
इनरासन भी ओकरा से डोल गेल । उहाँ इनर भगवान समझलन कि कोई यज्ञ कयलक हे । ऊ
आन के पूछलन कि "ओ बच्चा, केंवाड़ी खोल । तूँ काहे ला एतना धन जरवलऽ हे ?
का सोच के अइसन काम कयलऽ हे ?" राजा कहलन कि "हमरा बड़ी मानी धन हले बाकि
कोई खनिहारे नऽ हले ।" भगवान कहलन कि तोरा एगो बेटा होतवऽ । तूँ जहाँ बारह
आम के एगो घउद के देखिहँऽ तऽ बायाँ हाथे मारिहँऽ आउ दहिना हाथे लोकिहँऽ ।
आन के अप्पन रानी के खिआ दीहँऽ । नौ महीना के बाद एगो लइका जनम लेतवऽ बाकि
ऊ लइकवा बारहे बरस जितवऽ, फिरो मर जतवऽ ।********* Entry Incomplete
**********
[ कहताहर - श्यामसुन्दर सिंह, उम्र - 32 वर्ष, गाँव - बेलखरा (गया) ]एगो
महतो के चार लइकन हलन । ऊ बड़ा गरीब हलन । एक दफे चारों भाई अपना में
बँटवारा करे ला लड़े लगलन । महतो जी कहलन कि ई घड़ी बँटवारा कउची के करबऽ ?
हम मर जायम तो हमर शरीर ले जाके राजा के बजार में रख दीहँ । राजा साँझ खनी
सब समान खरीद ले हथन । (राजा के पूछला पर) जाके कहिहँ कि मुरदा के दाम
मुरदे कहत । महतो जी एक दिन मर गेलन । चारो भाई अनखा राजा के बजार में ले
गेलन । सब सौदा बिक गेल तो लोग कहलन कि मुरदा तूँ इहाँ काहे ला लवलऽ हे ।
ओहनी कहलन कि हम बेचे ला लवली हे । सोर भेल आउ ई खबर राजा भीर गेल । राजा
आन के ओहनी से पूछलन तो ओहनी कहलन कि मुरदा के दाम मुरदे कहत । मुरदा बोलल
कि हम्मर एक लाख दाम हे । हमरा ले जाके अप्पन दुरा पर सामने मचान बना के रख
दीहँ । राजा ओहनी के एक लाख रुपया दे के मुरदा ले लेलन । चारो भाई रुपेआ
बाँट के घरे चल अयलन ।******* Entry Incomplete*********
लघुकथाकार - कृष्ण कुमार भट्टागाड़ी जइसहीं नवादा टीसन से खुलल, हम्मर नजर
एगो कड़कड़िया सौटकिया नोट पर पड़ल । अभी हम ओकरा उठावे ला करिये रहली हल
कि एगो अदमी के लात से ठेला के ऊ आउ करगी लग गेल । थूक बिगे के बहाने हम ऊ
नोट उठा लेली । सोचली के जेकर होयत ऊ बेचारा के नींद न आयत, ई लागी ठीक
पहचान करके ई रुपइया दे देवे के चाही ।हम्मर दिमाग में एक बात आयल, फिन हम
सौ के नोट जेभी में रखके पचसटकिया कड़कड़िया नोट निकाल के सभे से कहली -
"भाई जी, ई रुपइया किनकर हे ?"तीन चार अदमी कहे लगलन - "हम्मर हे ! ई नोट
हम्मर हे ।"हम कहली -"केकरो भी होयत, त एक्के अदमी के न होयत ? सच-सच बोलऽ,
त रुपइया दे देबुअ ।"बाकि ऊ सब अप्पन दावा पर अड़ल हलन ।एतने में एगो अदमी
जे दूर में बइठल हल, धड़फड़ायल अयलक, बाकि नोट देख के चुप हो गेल ।हमहीं
उनका से पुछली - "का भाई जी, ई नोट तोहरे हवऽ का ?"ऊ अदमी कपस के कहलक - "न
भाई जी ! ई नोट हम्मर न हे । हम्मर नोट सौटकिया हेरायल हे आउ ई पचसटकिया हे
।"बस, जेभी से सौटकिया नोट निकाल के ऊ अदमी के देके सभे से कहली - "भाई साब
! ई नोट इनकरे हे । काहे कि नोट पचास के नञ, सौ के मिलल हमरा । हम तो सब के
जाँच करे के खातिर ई चाल चलली हल ।" सब लोग के मुड़ी लाज से झुकल रह गेल
।[मगही मासिक पत्रिका "अलका मागधी", बरिस-४, अंक-१, जनवरी १९९८, पृ॰८ से
साभार];;;;bahut hi sunder likha haisanjay haryana;;;;bahut hi sunder likha haisanjay haryana;;;;बहते बढिया तरीका से सच के जाँच करल नारायण परसाद जी बधाई
http://in.jagran.yahoo.com/news/local/bihar/4_4_7992034_1.html10 Jul
2011 06:38 pmहसपुरा (औरंगाबाद), निज प्रतिनिधि : हसपुरा सिनेमा हाल में
रविवार को डा. रामप्रसाद सिंह साहित्य पुरस्कार सिरीज समारोह आयोजित की गई।
उद्घाटन मगही एकेडमी के निदेशक डा. रामप्रसाद सिंह, समाजसेवी डा. कुमार
इन्द्रदेव, समिति के अध्यक्ष लालमुनि कुमारी ने किया। अध्यक्षता व संचालन
प्रो. उपेन्द्र नाथ वर्मा ने की। स्वागत भाषण हसपुरा के कवि साहित्यकार मदन
मोहन प्रसाद मुसाफिर व स्वागत गान गायक सार्थक ने प्रस्तुत किया। मगही के
उन्नति में योगदान देने वाले मगध विश्वविद्यालय के हिन्दी विभागाध्यक्ष
प्रो. डा. वंशीधर लाल, मगही के विभागाध्यक्ष भरत सिंह, हजारीबाग के प्रो.
शेषनंद मधुकर, पटना के डा. चतुरानन मिश्र, गया के बासुदेव प्रसाद,
मुन्द्रिका सिंह, आरा के प्रो. बजरांग प्रसाद केशरी, बिहार शरीफ के प्रो.
दशई सिंह को डा. रामप्रसाद सिंह व अन्य साहित्यकारों द्वारा सीरीज से
पुरस्कृत किया गया। इस अवसर पर चार पुस्तकों का विमोचन किया गया। लोक नाटय,
विवेचनाएं एवं अवलोकन, नव पल्लव पाटली एवं मूल्यांकन, लोरिकचन्द्र समग्र
पुस्तक का नाम शामिल है। डा. रामप्रसाद ने मगही की महता एवं उपयोगिता पर
प्रकाश डाला। कहा कि मगध एवं मगही का इतिहास स्वर्णिम रहा है। पुरस्कृत
वक्ताओं ने मगही को बढ़ावा देने के लिए डा. सिंह की प्रशंसा की। डा.
उमाशंकर सुमन, रामविलास सिंह, अवधेश सिन्हा, प्रो. दिलीप कुमार, संगीता
कुमारी, प्रो. अलखदेव प्रसाद अचल, प्रो. योगेन्द्र उपाध्याय, कृष्ण चन्द्र
चौधरी, ममता कुमारी, संगीता कुमारी, राकेश कुमार, चन्द्रेश पटेल उपस्थित
थे।
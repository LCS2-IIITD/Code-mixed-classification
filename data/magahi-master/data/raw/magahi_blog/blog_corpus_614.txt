[ कहताहर - श्यामदेव सिंह, ग्राम-पो॰ - चौरी, जिला - औरंगाबाद ]एगो बड़ा
भारी राजा हलन । उनका धन-दौलत से खजाना भरल हल बाकि उनका इको लड़का न हल ।
सेकरा लागि बड़ा उदास रहऽ हलन । जे उनकर मुँह सबेरे में देखे से कहे कि आज
बाँझ-बाँझिन के मुँह अन्हार ही देखली हे, कइसन तो दिन-बार जा हे ।राजा
जानीओ लेथ तो मन मसोस के चुप रह जाथ । एक दिन उनका सुतले कोठरी में किरिन
फूट गेल । बाहर में नोकर झाड़ू देइत हल सेकर अवाज सुन के राजा के नीन टूट
गेल । आउ केंवाड़ खोलल तो उनका देखके नोकरो बोलल कि आज बाँझ के मुँह देखली
हे, कइसन तो दिन जा हे ! राजा सुन के खिसिअयलन नऽ बलुक केंवाड़ी बंद कर
लेलन आउ परन (प्रतिज्ञा) कैलन कि जब तक हमर दुख कोई नऽ बुझत तब तक केंवाड़ी
न खोलब । अइसहीं भूखे-पिआसे कोठरी में बंद रहइत हलन ।*********** Entry
Incomplete ***********
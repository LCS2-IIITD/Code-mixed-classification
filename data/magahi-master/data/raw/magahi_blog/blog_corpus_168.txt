http://in.jagran.yahoo.com/news/local/bihar/4_4_8412962.html28 Oct 2011,
11:29 pmहिसुआ (नवादा), निज प्रतिनिधि : मगही भाषा का व्यापक प्रचार प्रसार
करने के लिए परिचर्चा का आयोजन किया गया। गुरुवार को नगर के आर्य समाज
मंदिर में शब्द साधक मंच के तत्वावधान में आयोजित कवि सम्मेलन में उपस्थित
कवियों व साहित्यकारों ने मगही भाषा के विकास के लिए कई सुझाव दिये। कवि
दीनबंधु की अध्यक्षता में आयोजित सम्मेलन में मगही अकादमी के अध्यक्ष व
मुख्य अतिथि उदय शंकर शर्मा, विशिष्ट अतिथि रामरतन सिंह रत्‍‌नाकर व कवि
परमेश्वरी को सम्मानित किया गया। इस अवसर पर उपस्थित कवियों ने एक से बढ़कर
एक मगही गीत गाकर लोगों को ओतप्रोत कर दिया। मगही अकादमी के सदस्य उदय
कुमार भारती ने अपने व्यंग्य वाण से सबको हँसाया।
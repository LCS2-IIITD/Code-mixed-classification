[कहताहर - धर्मेन्द्रनाथ, मो॰पो॰ - बेला, जिला - गया]एक ठो हलै ढेला आउ एक
ठो हलै पत्ता । पतवा उड़ते-पड़ते एक तुरी ढेलवा के पास पहुँच गेलै । साथे
रहते-रहते दूनो में इयारी हो गेलै । ओहनी मिल के आगे के बात सोचे लगलै ।
ढेलवा कहलकै - "ए यार जी, पानी पड़तो तो तू हमरा पर चढ़ जइहँऽ तऽ हम बच
जायम । आन्ही अवतो तो हम तोरा पर चढ़ जयबो ! ई तरह दूनो सलाह करके रहे लगलन
। एक समय के बात हे कि आन्ही-पानी दूनों एके तुरी आ गेलै । अब तो ओहनी के
कोय काम नऽ देलकै । आन्ही में पत्ता उड़िया गेल आउ ढेला बिला गेल । खिस्सा
गेलो बन में, समझऽ अप्पन मन में !
[ कहताहर - सूर्य देव सिंह, ग्राम - तवकला, जिला - गया ]एक राजा के तीन
लइका हलन । तीनो पढ़ऽ हलन । तीनो भाई सलाह करलन कि आज हमनिओं सिकार करे चलऽ
। ई सोंच के तीनों बाप भीर आके कहलन । बाप ऊ सबसे कहलन कि जोऽ, बाकि दखिन,
उत्तर और पूरब में जइहें ।तीनों भाई तीन दने सिकार ला चल देलन । राजा साहेब
के भीर सिकार ला मन न लगल तब ओहू चल देलन । कहऊँ सिकार न मिलल तऽ एक बरके
गाँछ तर खाली एगो सुग्गा देखाई पड़ल । तब राजा साहेब उहाँ पहुँचलन । घोड़ा
से उतरलन आउ सब पोसाक उतारलन, तीर हाथ में लेके मारे ला चाहलन बाकि बढ़िया
सुग्गा देखके मारे ला न सोचलन । हाथ से पकड़े ला सोचलन आउ पेड़ पर चढ़के
पकड़े ला चाहलन बाकि ऊ सुग्गा के रूप में दैत्य हल । तुरते राजा साहेब के
निगल गेल । राजा के पोसाक पहिन के राजा के रूप बना लेलक, घोड़ा पर चढ़ गेल
। मन में विचार करइत हे कि हमरा इनकर घरे कइसे रहे के चाहीं । घरे पहुँच के
घोड़ा अस्तबल में बाँध देलक आउ भोजन करे गेल तो रानी कहलन कि राजा साहेब,
बड़ी थोड़ा-सा खयलऽ । राजा कहलन कि सिकार न मिलल सेकरे से कम खइली हे ।
बिहान रास्ता में कर चार गो अदमी के राजा साहब के रूप में दैत्य खा गेल ।
दूसरा रोज अइसही आठ अदमी के खा गेल । सब परजा उनकर लइकन से कहलन कि ई राजा
न बुझाइत हथ, कोई दैत्य मालूम पड़इत हे । ई पर लइकवन खिसिअयलन कि हम्मर बाप
अदमी खा हथ ? तब उनकर परजा कहलन कि अन्धार अपने ही देख लेबऽ । तेसरे दिन
सतरह अदमी के खाइत देखलन । तब लइकवन जान गेलन कि ई हम्मर बाप न हथ
।********* Entry Incomplete **********
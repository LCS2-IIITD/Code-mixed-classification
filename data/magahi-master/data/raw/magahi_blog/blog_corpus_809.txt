दृश्य-7(ख़्लिस्ताकोव आउ मेयर के छोड़के बाकी ओहे सब)बोबचिन्स्की -
(दोबचिन्स्की से) त अइकी, प्योत्र इवानोविच, एगो व्यक्ति हथिन ! अइसने के
कहल जा हइ व्यक्ति ! अपन जिनगी में एतना महत्त्वपूर्ण व्यक्ति के उपस्थिति
में नयँ रहलूँ हल, हम तो भय से लगभग मर गेलूँ । की सोचऽ हो, प्योत्र
इवानोविच, पदवी के खियाल से ई केऽ हो सकऽ हथिन ? दोबचिन्स्की - हमरा लगऽ
हइ, कि कहीं जेनरल तो नयँ हथिन ।बोबचिन्स्की - हमर विचार से तो जेनरल उनकर
जुतवो के बराबर नयँ होता ! लेकिन अगर जेनरल हथिन, त वास्तव में जेनरलिसिमो
(generalissimo, सबसे उच्चपदस्थ जेनरल) होथिन । सुनलहो कि ऊ राज्य परिषद्
के मामले में कइसे बरताव करब करऽ हलथिन ? चलल जाय आउ जल्दी से जल्दी आम्मोस
फ़्योदरोविच आउ कोरोबकिन के सूचित कर देल जाय । अलविदा, आन्ना अंद्रेयेव्ना
! दोबचिन्स्की - अलविदा, धर्ममाता ! (दुन्नु के प्रस्थान ।)अरतेमी
फ़िलिप्पोविच - (लुका लुकीच से) ई तो बस भयंकर बात हइ । आउ की कारण से, हमरा
खुद्दे नयँ मालुम । आउ हमन्हीं वरदी में भी नयँ हिअइ । तब की होतइ, अगर ऊ
होश में आ जाथिन आउ पितिरबुर्ग के रिपोर्ट कर देथिन ? (स्कूल इंस्पेक्टर के
साथ-साथ चिंतित मुद्रा में दुन्नु के प्रस्थान, जाते बखत आन्ना
अंद्रेयेव्ना से) अलविदा, मैडम ! सूची पिछला अगला
व्याकरणशास्त्र में धातुपाठ का बड़ा महत्त्व है । यह कहना अतिशयोक्ति नहीं
होगी कि धातुपाठ व्याकरणशास्त्र का प्राण है । एक शताब्दी से भी पहले
प्रसिद्ध जर्मन भारतविद् मोक्ष-मूलर (1823-1900) ने अपनी "द साइन्स ऑव्
थाउट" (विचार विज्ञान) में कहा है -"मैं निर्भीकता पूर्वक कह सकता हूँ कि
अंग्रेजी या लैटिन या ग्रीक में ऐसी संकल्पनाएँ नगण्य हैं जिन्हें संस्कृत
धातुओं से व्युत्पन्न शब्दों में अभिव्यक्त नहीं किया जा सके । इसके विपरीत
मेरा विश्वास है कि 2,50,000 शब्द सम्मिलित माने जानेवाले अँग्रेज़ी
शब्दकोश की सम्पूर्ण सम्पदा के स्पष्टीकरण हेतु वांछित धातुओं की संख्या
उचित सीमाओं में न्यूनीकरण के पश्चात् भी पाणिनीय धातुओं से कम है .....
अँग्रेज़ी में कोई ऐसा वाक्य नहीं है जिसके प्रत्येक शब्द को 800 धातुओं से
एवं प्रत्येक विचार का पाणिनि द्वारा प्रदत्त सामग्री के सावधानीपूर्वक
विश्लेषण के बाद अवशिष्ट 121 मौलिक संकल्पनाओं से सम्बन्ध निकाला न जा सके
।" [1]संस्कृत के पाणिनीय धातुपाठ में धातुओं की संख्या लगभग 1950 है । यदि
पाणिनीतर संस्कृत व्याकरणों के धातुपाठ पर भी विचार किया जाय तो संस्कृत
धातुओं की संख्या लगभग ढाई हजार हो जाती है । परन्तु उपलब्ध संस्कृत
साहित्य में प्रयोग के आधार पर देखा जाय तो मुख्यतः कोई 900 धातुओं का ही
प्रयोग मिलता है ।टिप्पणी :[1] "I make bold to say that there are few
concepts in English or Latin or Greek that could not be expressed with
the words derived from Sanskrit roots. I believe on the contrary that
the number of roots necessary to account for the whole wealth of the
English dictionary which is said to amount to 2,50,000 words is smaller
than that of Panini's roots, even after they have been reduced to their
proper limits .... There is no sentence in English of which every word
cannot be traced back to the 800 roots, and every thought to the 121
fundamental concepts which remained after a careful sifting of the
materials supplied to us by Panini" -- Eminent Orientalists, p.
196संदर्भ :1. "Eminent Orientalists: Indian, European, American", G A
Natesan & Co., Madras, 1922 ; Reprint Asian Educational Services, New
Delhi, 1991; 378 pp.
चमटोली के जादे लोग नानी टोला पऽ बस गेलन हल जेकरा अपन घर पहिले से हल ऊ तो
गाँवे में रह गेलन । गाँव में रहे ओलन में एगो जमुनी के बाप भी हलन आउ रोझन
भी । जमुनी के बाप जमुनी के बिआह लइकाइये में कर देलन हल । बाकि जमुनी बाल
विधवा होके बापे के साथे रहे लगल हल । लइकाई के राँड़ जमुनी जब जवान भेल तऽ
ओकर जमुनिया रंग देखके रोहन के मन ओकरा पऽ मेड़राय लगल । जमुनी तऽ अइसन
चाहते हल कि कोई बाहर रहे ओला अदमी हमरा रख लेवे तऽ सहर-सहरात घूमे में आवे
। से दूनो एक दोसरा पऽ बाज नियन टूटलन आउ चील झपट्टा मारके एक दोसर के
हिरदा में बसल दिल ले भागलन ।******** Incomplete ********
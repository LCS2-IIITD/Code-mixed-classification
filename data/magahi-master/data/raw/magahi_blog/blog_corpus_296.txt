लघुकथाकार - विशेश्वर मिश्रा 'विकल'हम आकस्मिक अवकाश में हली । हेडमास्टर
साहेब भी हमरा छुट्टी देले हलन । क्षेत्रीय पदाधिकारी के औचक निरीक्षण भेल
। हम्मर दरखास्त के नजरअंदाज करके हमरा औफिस बोलावल गेल । अगला दिन औफिस
में मिलला पर पदाधिकारी जी कहलन - "बड़ा बाबू से मिल लऽ !"बड़ा बाबू से
मिलली त ऊ हमरा से एक हजार रुपइया घूस माँगलन । आके साहेब के सामने
घिघिअइली, "छुट्टी में रहला पर भी बड़ा बाबू एक हजार माँगइत हथ ।""छुट्टी
केकरा कहल जाहे से तो हम जानवे न करीं । नौकरी बचावे ला हवऽ त कम से कम
पाँच सौ रुपइया लगवे करतवऽ ।" साहेब के बात सुन के हम्मर बोलती बंद हो गेल
।[मगही मासिक पत्रिका "अलका मागधी", बरिस-४, अंक-१, जनवरी १९९८, पृ॰२७ से
साभार];;;;साहेब के बात सुन के हम्मर बोलती बंद हो गेल ।chhapo sabke chhapo,
saheb-sahbaiin sabke kisa chhapo. bahut badhiya narayan ji.
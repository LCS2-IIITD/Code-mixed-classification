http://in.jagran.yahoo.com/news/local/bihar/4_4_5271713.htmlपांच सूत्री
मांग को लेकर मगही समर्थकों का धरना26 Feb 2009, 09:50 pmबोधगया (गया) ।
पांच सूत्री मांगों को लेकर गुरुवार को मगध विश्वविद्यालय के प्रवेश द्वार
पर मगही समर्थकों ने एक दिवसीय धरना दिया। धरना स्थल पर चन्द्रावती चंदन,
सुनील कुमार मधुकर, डा. भरत सिंह, डा. कृष्णनंदन यादव, सुमंत, मिथिलेश,
दीनबंधु, उदय कुमार भारती, डा. किरण कुमारी शर्मा सहित अन्य ने अपने-अपने
विचार व्यक्त करते हुए कविता पाठ किया। वक्ताओं ने मगही भाषा में एम.ए. की
पढ़ाई, मगही में पीएचडी की व्यवस्था, अंगीभूत महाविद्यालयों में मगही की
पढ़ाई शुरू करने, मगही भाषा से स्नातकोत्तर उत्तीर्ण छात्रों के लिए रोजगार
एवं कालेज के सभी पुस्तकालयों में मगही साहित्य की उपलब्धता आदि मांगों पर
जोर दिया। वक्ताओं ने मगही भाषा के विकास के लिए आंदोलन और तेज करने की
घोषणा की। उन्होंने कहा कि शीघ्र ही विधानसभा घेराव की योजना है। धरना का
आयोजन मगही बचाओ समिति पटना, मगही छात्र संघ पटना, मगही साहित्य परिषद
शेखपुरा, मगही मंडल नवादा के संयुक्त तत्वावधान में किया गया। धरना समापन
के पश्चात कुलपति के नामित ज्ञापन कुलसचिव डा. डी.के. यादव को 5 सदस्यीय
प्रतिनिधिमंडल ने सौंपा। कुलसचिव डा. यादव ने उचित कार्रवाई का आश्वासन
सदस्यों को दिया।
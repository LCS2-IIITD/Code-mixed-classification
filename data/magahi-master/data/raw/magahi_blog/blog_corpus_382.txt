http://www.hindustandainik.com/news/2031_1779125,0065000300000009.htmसोमवार,
28 अगस्त, 2006 00:17 ISTमगही की पहली फिल्म बनाएंगे संतोषएक
संवाददाताऔरंगाबाद, 27 अगस्तक्षेत्रीय फिल्मों की बढ़ती हुई लोकप्रियता को
देखते हुए अब मगही भाषा को ध्यान में रखते हुए फिल्म बनाई जा रही है । मगही
भाषा की पहली रंगीन फिल्म प्रख्यात निदेशक संतोष बादल ने बनाने का निर्णय
लिया है । टीवी सीरियल, 'क्यूंकि सास भी कभी बहू थी, कसौटी जिंदगी की,
कुसुम, सारथी, कहानी घर-घर की' का निदेशन कर चुके संतोष बादल द्वारा मगही
फिल्म 'मगहिया जवान' बनाई जा रही है । फिल्म लगभग 40 लाख की बजट की है । इस
आलोक में निदेशक ने बताया कि इसकी सारी तैयारी लगभग पूरी हो चुकी है तथा
महापर्व छठ के शुभ अवसर पर देव से फिल्म की शूटिंग प्रारंभ होगी ।फिल्म
निदेशक श्री बादल इस फिल्म में स्वयं मुख्य कलाकार की भूमिका भी निभाएंगे ।
फिल्म की नायिका की तलाश जारी है । इस फिल्म में 10 गाने होंगे । निदेशक
संतोष बादल के अनुसार फिल्म दो भाइयों के बीच की कहानी है तथा पूरी कथा
इन्हीं दो भाइयों के इर्द-गिर्द घूमती रहती है । गानों के माध्यम से मगध
क्षेत्र की संस्कृति व सभ्यता को उभारने की कोशिश की गई है । गानों के
ऑडियो कैसेट 24 सितम्बर को रिलीज़ किए जाएंगे ।
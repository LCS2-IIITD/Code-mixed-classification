दृश्य-8(आन्ना अंद्रेयेव्ना आउ मारिया अंतोनोव्ना)आन्ना अंद्रेयेव्ना - आह,
केतना मनोहर !मारिया अंतोनोव्ना - आह, केतना प्यारा !आन्ना अंद्रेयेव्ना -
लेकिन केतना परिष्कृत शिष्टाचार ! देखके तुरतम्मे समझल जा सकऽ हइ कि रजधानी
के व्यक्ति हइ । ई सब्भे व्यवहार ... आह, केतना सुंदर ! अइसन नवयुवक लोग
हमरा भयंकर रूप से पसीन पड़ऽ हइ ! हम तो बस अपन होश खो बैठऽ हूँ । उनका तो
हम बहुत अधिक पसीन पड़लिअइ; हम नोटिस कइलिअइ - हमेशे हमरा पर नजर गड़इले रहला
। मारिया अंतोनोव्ना - आह, माय, ऊ तो हमरा दने तक रहलथिन हल !आन्ना
अंद्रेयेव्ना - मेहरबानी करके अपन बकवास अलगे ले जो ! ई हियाँ परी बिलकुल
नयँ फिट बैठऽ हउ ।मारिया अंतोनोव्ना - नयँ, माय, सच में ! आन्ना
अंद्रेयेव्ना - ले देखहीं ! भगमान बचावे, बहस करे से ! ई संभव नयँ, बस !
काहाँ परी उनका तोरा निहारे के हउ ? आउ काहे लगी उनका तोरा निहारे के चाही
?मारिया अंतोनोव्ना - सच माय, ऊ पूरे समय हमरा निहार रहलथिन हल । आउ जब ऊ
साहित्य के बारे बोले लगलथिन, त हमरा दने तकलथिन, आउ बाद में, जब ऊ बता
रहलथिन हल, कि ऊ राजदूत लोग के साथ ह्विस्ट खेलऽ हलथिन, तखनियों हमरा दने
देखलथिन ।आन्ना अंद्रेयेव्ना - अच्छऽ, शायद, एकाऽ तुरी, आउ अइसीं,
शिष्टाचार खातिर, बस । "ओह", खुद से बोलऽ होथिन, "ओकरो दने जरी देख लेवे के
चाही !" सूची पिछला अगला
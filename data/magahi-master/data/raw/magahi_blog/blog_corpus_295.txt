सबसे कम उम्र का प्रोफ़ेसर?शुक्रवार, 20 जून, 2003 को 20:50
GMThttp://www.bbc.co.uk/hindi/southasia/030620_indianprodigy_at.shtmlमहज
21 साल की आयु में डॉक्ट्रेटदैनिक पत्रिका "अमर उजाला", बृहस्पतिवार, 27
अगस्त 2009http://www.amarujala.com/Vishesh/detail.asp?newsid=5783253अब
डॉ॰ तुलसी ....Tuesday, September 15,
2009http://himalayidharohar.blogspot.com/2009/08/blog-post_08.htmlअब
फरवरी २००० में तथागत जी के साथ साक्षात्कार पर एक दृष्टि डालल जाय –[मगही
मासिक पत्रिका "अलका मागधी", बरिस-६, अंक-२, फरवरी २०००, पृ॰५-६ से
साभार]मगह के गौरव: तथागत अवतार तुलसी –तोड़लक मगहिया विश्व-रेकाडमगहिया
बुतरू चढ़ल अकास….. …. …"अलका मागधी" के संवाददाता अरुण कुमार गौतम तथागत
के साक्षात्कार लेलन हे । पढ़ऽ उनकर बातचीत -गौतम: तोहर पूरा नाम का हवऽ
तथागत ?तथागत: तथागत अवतार तुलसी ।गौतम: तोहर गाँव कहाँ हवऽ ?तथागत: गया
जिला के खिजरसराय प्रखण्ड में बदरा ।गौतम: तोहर बाबूजी आउ माय के का का नाम
हवऽ ?तथागत: प्रो॰ तुलसी नारायण प्रसाद आउ श्रीमती चंचला प्रसाद ।गौतम: तूँ
मैट्रिक कब, केतना उमर में आउ कउन इसकूल से पास कैलऽ ?तथागत: १९९७ ई॰ में,
नौ बरिस छौ महीना के उमर में, जिला पब्लिक इसकूल, नई दिल्ली से ।गौतम: कउन
डिविजन से आउ नंबर केतना प्रतिशत हवऽ ?तथागत: फस्ट डिविजन से, उनहत्तर (६९)
प्रतिशत आयल ।गौतम: मैट्रिक परीक्षा देवे से पहिले तूँ कउन वर्ग में पढ़ऽ
हलऽ ?तथागत: छठा वर्ग में ।गौतम: त तोरा मैट्रिक परीक्षा देवे के परमिशन
कइसे मिललवऽ ?तथागत: दिल्ली उच्च न्यायालय आउ सुप्रीम कोर्ट के आदेश से
।गौतम: गिनिज बुक ऑफ द वर्ल्ड रेकाड में तोहर नाम कब आउ कउन बात ला दर्ज
भेलवऽ ?तथागत: १९९८ ई॰ में । अब तक ले संसार भर में सबसे कम उमर में
मैट्रिक पास करे के चलते ।गौतम: फिन तूँ बी॰ एस-सी॰ ऑनर्स कब, कउन विषय से,
केतना उमर में आउ कउन विश्वविद्यालय से पास कैलऽ ?तथागत: १९९८ ई॰ में,
भौतिकी से दस बरिस छौ महीना के उमर में, पटना विश्वविद्यालय से ।गौतम: कउन
डिविजन से आउ नंबर केतना प्रतिशत अलवऽ ?तथागत: फस्ट दिविजन से, नंबर बहत्तर
(७२) प्रतिशत आयल ।गौतम: एम॰ एस-सी॰ कब, कउन विषय से, केतना उमर में आउ कउन
विश्वविद्यालय से पास कैलऽ ?तथागत: १९९९ ई॰ में, भौतिकी से, इगारह बरिस दस
महीना के उमर में, पटना विश्वविद्यालय से ।गौतम: कउन डिविजन से आउ नंबर
केतना प्रतिशत अलवऽ ?तथागत: फस्ट डिविजन से । नंबर एकहत्तर (७१) प्रतिशत
आएल हे जबकि अठहत्तर (७८) प्रतिशत आवे ला चाहऽ हल ।गौतम: त फिन अठहत्तर
(७८) प्रतिशत ला का कर रहलऽ हे ?तथागत: दुबारा कॉपी जँचवावे के प्रयास में
लगल ही ।गौतम: अच्छा तथागत, तोहर सफलता के रहस्य का हे ?तथागत: पढ़ाई के
प्रति गहरा अभिरुचि आउ पापाजी के उचित मार्गदर्शन ।गौतम: तोहर माय बाबूजी
नौकरी में हथुन ?तथागत: जी हँ । पापाजी एगो सरकारी कॉलेज में इतिहास के
प्रोफेसर हथ आउ मम्मी एगो बालिका उच्च विद्यालय में अंग्रेजी शिक्षिका
।गौतम: तूँ कै गो भाई-बहिन ह ? ऊ लोग के नाम का का हइन ?तथागत: हम बिना
बहिन के तीन गो भाई ही । बड़का दुन्नो भाई के नाम हे पिता महेश्वर तुलसी आउ
विश्व पुरुष तुलसी ।गौतम: दुन्नो भइया कउन इयर में पढ़ऽ हथुन ?तथागत:
दुन्नो भइया आई॰ एस-सी॰ में पढ़ऽ हथ ।गौतम: जब तोहर नाम गिनिज बुक ऑफ द
वर्ल्ड रेकाड में दर्ज भेलवऽ त ई बात जान के तोरा कइसन बुझलवऽ ?तथागत: हमरा
पढ़ाई में लगन के अच्छा परिणाम आउ संसार में नाम होय के बात जान के बड़ा
खुशी भेल ।गौतम: अब तक ले तोहरा बारे में केतना पत्र-पत्रिका में छपलवऽ हे
?तथागत: देश-विदेश के एक सौ से भी जादे पत्र-पत्रिका में ।गौतम: सरकार के
तरफ से तोहरा कोई प्रोत्साहन मिललवऽ ?तथागत: जी ! जब लालू प्रसाद जी बिहार
के मुख्यमंत्री हलन तब एगो कम्प्यूटर आउ ८० हजार रुपइया देलन हल ।गौतम: अब
आगे तोहर का लक्ष्य हवऽ ?तथागत: भौतिकी से पी॰ एच-डी॰ करके भौतिकी के
क्षेत्र में कठिन सवाल के जवाब ढूँढ़म ।गौतम: एक बार एगो पत्रिका में तोरा
बारे में पढ़ली कि तूँ भगवान बुद्ध के अवतार ह ! त ई बात सच हे ?तथागत: हम
ई बात के सच न जानऽ ही, बाकि हम्मर पापाजी के हमरा बारे में एही अध्ययन हे
।गौतम: तूँ पूजा पाठ आउ भाग्य भगवान में विश्वास करऽ ह ?तथागत: नऽ ! हम तो
पूजा पाठ के ढकोसला मानऽ ही आउ कर्म में विश्वास करऽ ही ।गौतम: आजकल बिहार
में भ्रष्टाचार आउ नरसंहार के घटना जादे घट रहल हे । तोहर राय में ई सब
कइसे रुकत ?तथागत: ई दुन्नो बात से बिहार के नाम देश-विदेश में बदनाम हो
रहल हे । ई सब तबे रुकत जब इहाँ के लोग में आत्म-सुधार के भावना जगत ।गौतम:
तूँ छात्र लोग के का संदेश देवऽ ?तथागत: हम संदेश एही देम कि सब लोग मन लगा
के पढ़थ आउ जिनगी में आगे बढ़थ ।गौतम: अच्छा तथागत ! नया साल में हम तोहर
उज्ज्वल भविष्य आउ निरंतर विकास के मंगल कामना करइत अब तोहरा से बिदा लेवल
चाहइत ही । तूँ साक्षात्कार देलऽ ई बात ला हम 'अलका मागधी' परिवार के अलावे
अखिल भारतीय मगही साहित्य सम्मेलन के तरफ से भी संगठन सचिव होवे के नाते
तोरा बहुत-बहुत धन्यवाद दे रहली हे, कारण कि तूँ मगह में जनम लेके मगध के
मान भी बढ़ैलऽ हे ।तथागत: जी, धन्यवाद !
बच्चों ने बिखेरा मगही माटी का रंगअखिल भारतीय मगही मंडप और समरहिल् के
तत्वावधान में मगही साहित्य क्विज प्रतियोगिता और रंगारंग कार्यक्रम का
आयोजनप्रतिनिधि, वारिसलीगंज/हिसुआसोमवार को अखिल भारतीय मगही मंडप और
समरहिल् के बैनर तले बीके साहु इंटर विद्यालय में बच्चों ने मगही माटी का
रंग बिखेरा. मगही साहित्य से जुड़ी क्विज प्रतियोगिता के समापन के मौके पर
बच्चों ने एक से बढ़कर एक सांस्कृतिक प्रस्तुति कर सबका मन मोह लिया. लोक
नृत्य, रिंकार्डिंग डांस, लोक गायन, फिल्मी गीतों की प्रस्तुति सहित
देशभक्ति से प्रेरित नुक्कड़ नाटक से उपस्थित स्टूडेंट्स और अभिभावक बंधे
रहे. मौके पर मगध के मगही साहित्यकार और कवियों का जुटान था. फीता काटकर
मंडप के संस्थापक और सारथी पत्रिका के संपादक वरिष्ठ साहित्यकार मिथिलेश ने
कार्यक्रम की शुरूआत की. साहित्यकार, पत्रकार और सारथी के कार्यकारी संपादक
नरेन की अध्यक्षता और शिक्षक रौशन कुमार के संचालन में कार्यक्रम हुआ. मौके
पर श्री मिथिलेश ने कहा कि मगही को प्रतिष्ठित करने और उसके महत्व से आज की
पीढ़ी को रूबरु कराना है. श्री नरेन ने कहा कि हमारी मातृभाषा मगही मां के
दूध के समान है. इसकी बूंद से हमें संजिवनी तो मिलती है पर उसे हम भूल जाते
हैं. इस बूंद के महत्व को समझें और अपनी भाषा को मकाम तक पहुंचाने में
सहयोग करें. उन्होंने नयी पीढ़ी को मगही के प्रति समर्पित होने की अपील की.
अतिथियों का स्वागत करते हुए प्राचार्य गोविंद जी तिवारी ने कहा कि आज
हमारा विद्यालय का आंगन धन्य-धन्य है कि बड़े-बड़े विद्वान यहां पहुंचे
हैं. मगही के लिए जीवन समर्पित करने वाले पुरोधा यहां उपस्थित है. हम
विद्यालय की ओर से सभी का बंदन-अभिनंदन करते हैं. उन्होंने मगही की पढ़ाई
के लिए बच्चों को आगे आने की प्रेरणा जगायी और इंटर में मगही की पढ़ाई करने
की बात रखी. सभी वक्ताओं ने मगही के प्रति बच्चों को प्रेरित किया. उन्हें
साहित्य से जीवन संवारने और अच्छे छात्र बनने की नसीहतें दी. क्विज के सफल
प्रतिभागियों को संपादक नरेन ने कप, मेडल और प्रशस्ति पत्र देकर सम्मानित
किया. टॉप ट्वेंटी के अलावे कुल 150 बच्चों को पुरस्कृत किया गया. गौरतलब
हो कि काशीचक, वारिसलीगंज के विभिन्न स्कूल के 1500 बच्चों ने क्विज
प्रतियोगिता में हिस्सा लिया था जो दो दिनों तक चला. श्री मिथिलेश के
नेतृत्व में इस शैक्षणिक, साहित्यिक और सांस्कृतिक कार्यक्रम की रूपरेखा और
जमीन पर उतारने का काम नवलेश, अमित कुमार, श्रीकांत, संतोष कुमार आदि ने
किया. सहयोग में विद्यालय के प्राचार्य गोविंद जी तिवारी, शिक्षक डॉ. एजाज
रसूल, शिक्षिका श्वेता सिन्हा, राकेश रौशन, रामरतन प्रसाद, आशीष कुमार आदि
लगे हुए थे. श्रेया, सुगंधा, श्वांगी, शालू, ज्योति, सलोनी, नीशी, मेघा,
दीपक आदि स्टूडेंट्स ने बेहतर प्रस्तुति की.कवियों ने बांधा समां और सारथी
मगही पत्रिका का लोकार्पणप्रतिनिधि, वारिसलीगंज/हिसुआसोमवार को बीके साहु
इंटर विद्यालय में हुए मगही क्विज प्रतियोगिता के पुरस्कार समारोह के मौके
पर मगह प्रक्षेत्र के जिलों के मगही कवियों ने समां बाध दिया. बच्चों को
शिक्षा और साहित्य के प्रति प्रेरित करने वाली कविताओं के साथ समसामयिक
मगही कविताओं को एक सत्र बच्चों की सांस्कृतिक प्रस्तुति के बाद जमकर चला.
गीत, गजल, व्यंग्य और हास्य के फुहारों पर उपस्थित जन समूह और स्टूडेंट्स
की तालियों की गड़गड़ाहट से परिसर गूंजता रहा. कवि परमेश्वरी, रामचंद्र
प्रसाद, दीनबंधु, व्यंग्यकार उदय भारती, शफीक जानी नांदा, जयप्रकाश, जयराम
देवसपुरी, जयनंदन, परमानंद, कृष्ण कुमार भट्टा, उमेश बहादुरपुरी, नागेंद्र
शर्मा बंधु, नरेश प्रसाद सिंह रजपुरिया, डॉ एजाज रसूल, विक्रम आनंद, डॉ.
शंभू मगहिया, नवलेश, संतोष, अमित, श्रीकांत, बटोही जी, प्रभाकर आदि ने समां
बांध दिया. मंच संचालन अशोक समदर्शी ने किया. मौके पर अखिल भारतीय मगही
मंडप, वारिसलीगंज से प्रकाशित होने वाले मगही की जनसरोकार की प्रगतिशील कथा
पत्रिका सारथी का के 23 वें अंक का लोकार्पण हुआ. लोकार्पण प्रधान संपादक
मिथिलेश, कार्यकारी संपादक नरेन, संयुक्त संपादक उदय भारती, परमेश्वरी,
जयनंदन, विद्यालय प्राचार्य गोविंद जी तिवारी, शिक्षिका श्वेता सिन्हा,
साहित्यकार रामचंद्र, जयप्रकाश आदि ने संयुक्त रूप से किया. धन्यवाद ज्ञापव
शिक्षिका श्वेता सिन्हा ने किया. मौके पर वारिसलीगंज बीडीओ प्रभात केसरी,
काशीचक बीडीओ जुल्फीकार आदिल सहित क्षेत्र के गणमान्य लोग उपस्थित
थे.प्रभात खबर से साभार, गया संस्करण- दिनांक- 08.12.15